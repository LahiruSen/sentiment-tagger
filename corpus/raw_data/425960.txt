<?xml version="1.0" encoding="UTF-8" standalone="yes"?>
<newsArticle>
    <articleId>425960</articleId>
    <title>උතුරු කොරියානු නායකයා දුම් බොනවා රටම දකී</title>
    <author>නිලූක සඳුන් බණ්ඩාරනායක</author>
    <date>2016 ජූනි මස 10 20:26:53</date>
    <body>උතුරු කොරියානු නායක කිම් ජොංග් ප්‍රසිද්ධ ස්ථානයක දුම්පානය කරන අවස්ථාවක් පිළිබද උතුරු කොරියාවේ මෙන්ම ලෝකයේම අවධානය යොමු වී තිබේ. දුම්පානය විරෝධී ව්‍යාපාරයක් රට තුල ක්‍රියාත්මක වන අවධියේම ඔහු මෙලෙස ක්‍රියා කිරීම පිළිබඳ බොහෝ මිනිසුන් විරෝධය පල කරයි. ප්යොංයැං හි ළමා කඳවුරක සංචාරයක් අතරතුර ඔහුගේ දකුණු අතේ දුම්වැටියක් දැක්වෙන අවස්ථාවක් එරට රාජ්‍ය මාධ්‍ය ඔස්සේ විකාශනය විය. පුවත්පත් වාර්තා අනුව දුම්පානය කිරීම ඔහුගේ පුරුද්දක් වන අතර අළු බදුනක් සැමවිටම ඔහුගේ මේසය මත තිබෙන බව සදහන් වේ. කැමරාවට ඇති බිය නිසා ඔහු නිල රාජකාරි කටයුතු වලදී දුම්බීම නතර කර ඇති අතර පසු ගිය මාර්තු මස ද කිම් ප්‍රසිද්ධියේ දුම්පානය කිරීමක් වාර්තා විය. ඒ උතුරු කොරියානු රොකට් මෝටර් යන්ත්‍ර පුහුණුවක් අතරතුරදීය. ඔහුගේ පියා වන කිම් ජොංග්-ඉල් ද අධික ලෙස දුම්පානයට ඇබ්බැහි වී සිටි අයෙක් බවට වාර්තා වෙයි. රටේ උත්තරීතර නායකයා මෙලෙස ක්‍රියාකිරීම අසෝබන බවට එරට විචාරකයෝ පවසති ලෝක සෞඛ්‍ය සංවිධානය පවසන පරිදි උතුරු කොරියානු ජනගහනයෙන් හරි අඩක් 2012 වන විට දුම් පැනයට ඇබ්බැහි වී තිබේ. එය ආසියාවේ ඉහලම අගයන් වලින් එකක් බවට විචාරකයෝ පවසති.</body>
    <comments>
        <comment>
            <author>මැගී</author>
            <date>2016-06-10 23:08:58</date>
            <index>0</index>
            <phrase>දේවාලයේ කපුවා හෝ පුතා දේවාලයේ පැහැරුවට පවක් නැතිලුනේ.</phrase>
            <sentiment>UNDEFINED</sentiment>
        </comment>
        <comment>
            <author>පිටබැද්දර ජයා</author>
            <date>2016-06-10 23:42:42</date>
            <index>1</index>
            <phrase>හුඟාක් නායකයෝ ඔහොම තමයි. මතකනේ අපෙත් කාලයක් තිබුනේ මතට තිත කියලා</phrase>
            <sentiment>UNDEFINED</sentiment>
        </comment>
        <comment>
            <author>සෙනරත්</author>
            <date>2016-06-11 14:51:53</date>
            <index>2</index>
            <phrase>අපේ රටෙත් මතට තිත කියලා කිව්වට මෙවර බදු පැනවීමේදී මත්පැන් වලට සහනය දීලා තියෙන්නේ.</phrase>
            <sentiment>UNDEFINED</sentiment>
        </comment>
        <comment>
            <author>ගුණේ</author>
            <date>2016-06-11 19:48:17</date>
            <index>3</index>
            <phrase>කෙලෙස්බරිත සත්වයෝ බහුතරයම දවල් මිගෙල් රෑ දැනියෙල් තමයි. පුදුම වෙන්න දෙයක් නැහැ</phrase>
            <sentiment>UNDEFINED</sentiment>
        </comment>
        <comment>
            <author>මංජරි</author>
            <date>2016-06-12 04:18:50</date>
            <index>4</index>
            <phrase>කොහොමොටත් ඕනෑම තැනක පළමු ස්ථානය තියෙන්නේ දේශපාලනයට. සෞඛ්‍යයට අඩු තක්සේරුවක්. ටිකක් හිතලා බලන්න වරද කොහෙද කියලා</phrase>
            <sentiment>UNDEFINED</sentiment>
        </comment>
    </comments>
</newsArticle>
