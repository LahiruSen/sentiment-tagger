<?xml version="1.0" encoding="UTF-8" standalone="yes"?>
<newsArticle>
    <articleId>509713</articleId>
    <title>බස්නාහිර පාසල් 21ක පන්ති වැඩි කළ හැටි සොයයි</title>
    <author>තරිඳු ජයවර්ධන</author>
    <date>2017 පෙබරවාරි මස 23 19:35:58</date>
    <body>බස්නාහිර පළාතේ පාසල් 21 ක පළමු ශ්‍රේණිය සඳහා සමාන්තර පන්තියක් බැගින් වැඩි කිරීම සම්බන්ධයෙන් විගණන පරීක්ෂණයක් ආරම්භ කර ඇතැයි විගණකාධිපති දෙපාර්තමේන්තුවේ ආරංචි මාර්ග කියයි. පසුගිය වසරේ සිට අදාළ පන්තිය වැඩි කර ඇතැයි ද එම ආරංචි මාර්ග පවසයි.
බස්නාහිර පළාතේ හිටපු අධ්‍යාපන අධ්‍යක්ෂවරයකු එම පන්ති වැඩි කිරීමට අකමැති වී ඇති නමුත් වෙනත් අධ්‍යක්ෂවරයකු යටතේ පන්ති ආරම්භ කර ඇතැයි ද කියැවේ. පාසල් 21හි පන්ති වැඩි කිරීම ගැන තොරතුරු ලබා දෙන ලෙස විගණකාධිපති දෙපාර්තමේන්තුව මේ වන විට විදුහල්පතිවරුන්ට දැනුම් දී තිබේ.
 එම පන්තිය ආරම්භ කළ ආකාරය, ඒ සඳහා ළමයින් තොරා ගත් ආකාරය සහ ළමයින් ඇතුළත් කළ ආකාරය ගැන ද මෙම විමර්ශනයේදී අවධානය යොමු කෙරේ.</body>
    <comments>
        <comment>
            <author>ලලිත්</author>
            <date>2017-02-23 15:35:32</date>
            <index>0</index>
            <phrase>වෙනත් රටවල්වල ජනගහණය වාර්ෂිකව වැඩිවෙද්දී ඒ අනුව පාසල් සහ සෞඛ්‍ය පහසුකම්ද වැඩිකරනවා. ඒ අනුව අලුතින් රෝහල් සහ පාසල් ඉදිකරනවා. මේ ජනගහණය වැඩිවීම අපේ රටටත් පොදුයි. නමුත් අපේ රටේ පන්ති කාමරයක් වැඩි කළාම පරීක්ෂණ පවත්වනවා. පරම්පරාගත උරුමයෙන් පාර්ලිමේන්තුවට යන අයට ජනතාවගේ මුදල් වලින් තීරුබදු රහිතව අධිසුඛෝපභෝගී රථවාහන අවුරුදු පහෙන් පහට ගෙන්වද්දී පරීක්ෂණ නැහැ. නමුත් රටේ ළමයින්ට පන්ති කාමරයක් වැඩි කළාම විගණන පරීක්ෂණ තියලා අධ්‍යක්ෂකවරුන්ගෙයි විදුහල්පතිවරුන්ගෙයි බෙල්ල මිරිකන්න යනවා.</phrase>
            <sentiment>UNDEFINED</sentiment>
        </comment>
        <comment>
            <author>ගාමිණි</author>
            <date>2017-02-23 20:04:52</date>
            <index>1</index>
            <phrase>ගාල්ල මහින්දයේ පළමු වසර පන්ති වැඩි කළ හැටි හොයන්න කවුරුවත් නැහැ</phrase>
            <sentiment>UNDEFINED</sentiment>
        </comment>
        <comment>
            <author>හේවාවිතාරණ</author>
            <date>2017-02-24 00:59:32</date>
            <index>2</index>
            <phrase>මොනතරම් හොඳ වැඩක්ද කරලා තිබෙන්නේ? වැඩි ප්‍රමාණයකට අධ්‍යාපනය හදාරන්න හැකිවෙනවා</phrase>
            <sentiment>UNDEFINED</sentiment>
        </comment>
        <comment>
            <author>බන්දුල</author>
            <date>2017-02-24 03:35:36</date>
            <index>3</index>
            <phrase>ගාල්ලේ එක හොයන්නේ නැත්තේ ප්‍රබල දේශපාලකයෙක් එතන ඉන්න නිසානේ.</phrase>
            <sentiment>UNDEFINED</sentiment>
        </comment>
        <comment>
            <author>ඒකනායක</author>
            <date>2017-02-24 06:21:32</date>
            <index>4</index>
            <phrase>පාසලක පළමුවන ශ්‍රේණියේ පන්තියක් වැඩි කිරීමට නිසි අනුමැතියක් ලබා ගත යුතුය. එසේ නියම කර ඇත්තේ පාසලේ ඉඩ පහසුකම් නොසලකා අප කව්රුත් දන්නා පරිදි පගාවට දරුවන් ඇතුලත් කර ගැනීමේ අරමුණින් පන්ති වැඩි කර ගැනීමට විදුහල්පති වරුන් පෙළඹෙන නිසාය. මෙහිදීත් පළාත් අධ්‍යාපන අද්‍යක්ෂ වරයාගේ අනුමැතිය නොලබා හොර පාරෙන් අනුමැතියක් ලබාගෙන මේ වැඩේ කිරීම සැකයට හේතුවකි.</phrase>
            <sentiment>UNDEFINED</sentiment>
        </comment>
    </comments>
</newsArticle>
