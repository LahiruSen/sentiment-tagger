<?xml version="1.0" encoding="UTF-8" standalone="yes"?>
<newsArticle>
    <articleId>54392</articleId>
    <title>බි‍්‍රතාන්‍ය අගමැති හදිසියේම ඇෆ්ගනිස්තානයේ සංචාරයක</title>
    <author>ඒඑෆ්පී පුවත් ඇසුරිනි  කාබුල් නුවරදීය</author>
    <date>2012 ජූලි මස 20 10:23:55</date>
    <body>ඇෆ්ගනිස්තානයේ කාබුල් අගනුවරට හදිසියේ පැමිණි බි‍්‍රතාන්‍ය අගමැති ඬේවිඞ් කැමරන් ඊයේ (19) එරට ජනපති හමීඞ් කර්සායි හමුවූයේය.
අගමැති කැමරන් ආරක්ෂක අංශ නිලධාරීන් පිරිවරා ඇෆ්ගනිස්තානයේ කාබුල් නුවරට පැමිණියේ පෙරේදා (18) රාති‍්‍රයේය. ඇෆ්ගනිස්තානයට පය තැබූ විගස ඔහු බි‍්‍රතාන්‍ය හමුදා සේනාංක රැඳී සිටින බැස්ටියොන් කඳවුරේ සංචාරය කළේය. එහිදී බි‍්‍රතාන්‍ය සෙබළුන් හමුවෙමින් ඔවුන්ගේ සුවදුක් විමසා බැලීමට ද අගමැතිවරයා අමතක නොකළේය.
අගමැතිවරයාගේ එම සංචාරය හදිසියේ සිදුවූයේ අල් කයිඩා හෝ තලේබාන් සටන්කාමීන්ගෙන් හෝ ප‍්‍රහාරයක් එල්ල වීමේ අවදානමක් පැවැති නිසා යැයි බි‍්‍රතාන්‍ය ආරක්ෂක අංශ පෙන්වා දෙයි.
වසර 10 කට වැඩි කාලයක් තිස්සේ පවතින ඇෆ්ගන් යුද්ධය 2014 වසර වෙද්දී අවසන් කිරීමට නේටෝ හමුදා බලාපොරොත්තු වෙයි.
බි‍්‍රතාන්‍යය ද නේටෝ සාමාජික රාජ්‍යයක් වන අතර එරට හමුදා සෙබළු 9,500 ක් ඇෆ්ගනිස්තානයේ ඉස්ලාමීය සටන්කාමීන්ට එරෙහිව සටන් වදිති. බි‍්‍රතාන්‍යය ඇමෙරිකාව ප‍්‍රමුඛ නේටෝ හමුදා ඇෆ්ගනිස්තානයෙන් පිට වී යන්නේ එරට ආරක්ෂක කටයුතු ඇෆ්ගන් රජයට සහ ආරක්ෂක අංශවලට පවරමින්ය.
නේටෝ හමුදා ඇෆ්ගනිස්තානයෙන් පිටවී යෑමෙන් පසු රටේ ආරක්ෂක කටයුතු සම්බන්ධයෙන් බි‍්‍රතාන්‍ය අගමැතිවරයා ඇෆ්ගන් ජනපති සමඟ දීර්ඝ වශයෙන් සාකච්ඡා කළේය.
තලේබාන් සටන්කාමීන් සමඟ සාම සාකච්ඡා ඇති කිරීම සම්බන්ධයෙන් ද රාජ්‍ය නායකයෝ අවධානය යොමු කළහ. තලේබාන් සංවිධානය සහ ඇෆ්ගන් රජය අතර සාම සාකච්ඡා සඳහා පාකිස්තානයේ දායකත්වයද ඉතා වැදගත් බව බි‍්‍රතාන්‍ය අගමැතිවරයා අවධාරණය කළේය.
ජනපති කර්සායි හමුවෙමින්...</body>
    <comments>
        <comment>
            <author>මදූ</author>
            <date>2012-07-20 16:36:55</date>
            <index>0</index>
            <phrase>බාමියන් බුදුපිළිම කඩල මාස හතක් යන්නත් කලින් පළ දුන්නා</phrase>
            <sentiment>UNDEFINED</sentiment>
        </comment>
        <comment>
            <author>ලක්මාල්</author>
            <date>2012-07-21 00:54:31</date>
            <index>1</index>
            <phrase>හදිස්සියෙම තමයි යන්න වෙන්නේ....කියලා ගියොත් වැඩේ වරදිනවනේ.......</phrase>
            <sentiment>UNDEFINED</sentiment>
        </comment>
        <comment>
            <author>ෆර්සාන්</author>
            <date>2012-07-21 12:24:33</date>
            <index>2</index>
            <phrase>කොටි ලංකාවේ අවුඃ 30 ක් මිනීමැරුවෙ පිළිම වැඩි හින්දද මන්දා?</phrase>
            <sentiment>UNDEFINED</sentiment>
        </comment>
        <comment>
            <author>මධූ</author>
            <date>2012-07-21 13:33:18</date>
            <index>3</index>
            <phrase>තොප්පිය හරිනම් දාගන්න.....</phrase>
            <sentiment>UNDEFINED</sentiment>
        </comment>
        <comment>
            <author>ප්‍රියන්ත</author>
            <date>2012-07-22 08:36:24</date>
            <index>4</index>
            <phrase>කවුරු කවුරුත් හිතන් ඉන්නේ ලංකාව එයාලගේ බූදලේ කියලා.</phrase>
            <sentiment>UNDEFINED</sentiment>
        </comment>
        <comment>
            <author>ඒ.ඒ.ඒ.</author>
            <date>2012-07-22 12:23:00</date>
            <index>5</index>
            <phrase>අෆ්ගනිස්ථානය බුදුන් වැඩමකළ දේශයක් නොවේ.</phrase>
            <sentiment>UNDEFINED</sentiment>
        </comment>
    </comments>
</newsArticle>
