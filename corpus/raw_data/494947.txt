<?xml version="1.0" encoding="UTF-8" standalone="yes"?>
<newsArticle>
    <articleId>494947</articleId>
    <title>එට්කා ගැන තුන්වැනි වටයේ සාකච්ඡා 4 -5</title>
    <author>තිළිණි ද සිල්වා</author>
    <date>2017 ජනවාරි මස 01 17:23:06</date>
    <body>ඉන්දු - ශ්‍රී ලංකා ආර්ථික සහ තාක්ෂණික සහයෝගිතා එකඟතාව හෙවත් එට්කා ගිවිසුම පිළිබඳ තුන්වන වටයේ  සාකච්ඡාවක් හතර වැනි දා  සහ පස් වැනිදා කොළඹදී පැවැත්වෙන බව ඉන්දියන් එක්සප්‍රස් පුවත් සේවය වාර්තා කර සිටී.
එම වාර්තාවේ වැඩිදුරටත් දැක්වූයේ  එට්කා ගිවිසුම පිළිබඳ සාකච්ඡා දැන් තීරණාත්මක අදියරකට පිවිස ඇති බවයි. එමෙන්ම, යථාර්ථවාදී නොවන කැප කිරීම්වලින් තොරව එකඟතාවකට පැමිණීමට දෙපාර්ශවයම උත්සාහ කරමින් සිටින බව එම පුවත් පත් වෙබ් අඩවි වාර්තාවේ දැක්වේ.
2000 වසරේ දී අත්සන් තබන ලද ඉන්දු - ශ්‍රී ලංකා නිදහස් වෙළඳ ගිවිසුම මගින් ශ්‍රී ලංකාවට සහනදායි කොන්දේසි රැසක් පිරිනමා ඇති බව ඉන්දියන් එක්ස්ප්‍රස් පුවත්පත සඳහන් කළා. කෙසේ නමුත්, නිදහස් වෙළඳ ගිවිසුම ද ශ්‍රී ලංකාවට අවාසිදායක බව මෙරට ඇතැම් පාර්ශවයන්හි අදහස යැයි ඉන්දීය පුවත්පත වැඩිදුරටත් සඳහන් කරයි.  </body>
    <comments>
        <comment>
            <author>සිල්වා</author>
            <date>2017-01-01 12:36:53</date>
            <index>0</index>
            <phrase>ඉන්දියානු ශ්‍රමිකයන් අසීමිත ලෙස රට තුළට එන්නට තැත්කළොත් එය අපේ ශ්‍රම බලකායට ලොකු බලපෑමක් වෙනවා. ඉන්දියාව තුළ ලොකු විරැකියාවක් තියෙන්නේ. මේ ගැන විධිමත්ව සාකච්චා කර තීරණ වලට එළඹීම නුවණට හුරුයි. එසේ නොවුණොත් ඒ තුළින් පැනනැගෙන අනිසි ප්‍රතිඵල වලට උත්තර දෙන්නත් රජයට ලෑස්තිවෙලා ඉන්න වේවි.</phrase>
            <sentiment>UNDEFINED</sentiment>
        </comment>
    </comments>
</newsArticle>
