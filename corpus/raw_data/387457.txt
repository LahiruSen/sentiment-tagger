<?xml version="1.0" encoding="UTF-8" standalone="yes"?>
<newsArticle>
    <articleId>387457</articleId>
    <title>ලිබියාවේ අයි එස් කඳවුරකට ඇමෙරිකාවෙන් ප්‍රහාර</title>
    <author>ජීඩබ්ලිව්කේප්‍රේමතිලක ද සිල්වා</author>
    <date>2016 පෙබරවාරි මස 19 21:43:20</date>
    <body>අයිඑස්  සටන් කාමීන්ගේ ලිබියාවේ පිහිටුවා ඇති කඳවුරකට ඇමරිකානු ගුවන් යානා මගින් එල්ල කළ ප්‍රහාර හේතුවෙන් අවම වශයෙන් පුද්ගලයින් 38 ක් දෙනෙක් මියගොස් ඇතැයි බීබීසි පුවත් සේවය වාර්තා කරයි.
මෙම ගුවන් ප්‍රහාර එල්ලවී ඇත්තේ අයිඑස් සටන් කාමීන්ගේ පුහුණු කඳවුරකටය. මෙම කඳවුර ට්‍රිපොලි නගරයට කිලෝ මීටර් 70 ක් බටහිරින් පිහිටි සබ්රතා හි පිහිටා  තිබිණි.
ඇමරිකානු බලධාරින් පවසන්නේ මෙම ගුවන් ප්‍රහාර හේතුවෙන් ජ්‍යෙෂ්ඨ  ටියුනීසියානු අන්තවාදියෙකුවු නොරිඩින් චොචේන් ද මිය යන්නට ඇති බවයි.
පසුගිය වසරේදි ටියුනීසියාවට එල්ලවු අයිඑස් ප්‍රහාර දෙකකටම චොචේන් සම්බන්ධ බව ඇමරිකාව කියයි. මෙම ප්‍රහාර දෙකෙන් එකකදී බ්‍රිතාන්‍ය ජාතිකයන් 30 දෙනෙක් ද මරුමුවට පත්වූහ.
අයිඑස් ත්‍රස්තයන් වසරකට පෙර සිට ලිබියාවේ ක්‍රියාත්මක ව සිටිති. ඇමරිකාව පවසන්නේ ලිබියාවේ අයිඑස් සටන් කාමීන් 6000 ක් පමණ සිටිනා බවයි.
ලිබියාවේ හිටපු නායක මුහම්මර් ගඩාපි බලයෙන් පහකල පසු වසර හතරකට වඩා වැඩි කාලයක් එරට ව්‍යාකූල තත්වයක් පවතී. මෙම කාල සීමාවේදී කැරලි කාර කණ්ඩායම් කිපයක්ම එරටදි  සටන් මෙහෙයවා ඇති බවත් අයිඑස් සටන් කාමින්ද එයින් එක් කණ්ඩායමක් බවත් වාර්තාවේ.
ඇමරිකානු ආරක්ෂක ලේකම් ඈෂ් කාටර් පසුගිය සතියේදී පැවසුවේ ඇමරිකාව විසින්  ලිබියාවේ සිටින සටන් කාමීන් වෙත දිගටම ප්‍රහාර එල්ල කරණ බවයි.
 </body>
    <comments>
        <comment>
            <author>චානක</author>
            <date>2016-02-21 03:13:25</date>
            <index>0</index>
            <phrase>කවදාද මේවායේ අවසානයක් දකින්නේ?</phrase>
            <sentiment>UNDEFINED</sentiment>
        </comment>
    </comments>
</newsArticle>
