<?xml version="1.0" encoding="UTF-8" standalone="yes"?>
<newsArticle>
    <articleId>484383</articleId>
    <title>අමුතු ලෙඩකින් හයක් මිය යති</title>
    <author>සිරංගිකා ලොකුකරවිට</author>
    <date>2016 නොවැම්බර් මස 28 07:36:12</date>
    <body>ඕස්ට්‍රේලියාවේ මෙල්බර්න් නුවර වැසි සහිත කුණාටුවකින් පසු ඇතිවූ ආසාත්මික තත්ත්වයක් නිසා හය දෙනකු මියගොස් ඇතැයි වාර්තා වේ.
වික්ටෝරියා ප්‍රාන්තයට ඇදවැටුණු ධාරානිපාත වර්ෂාව සහ තද සුළං සමග මෙම තත්වය ඇතිවූ බවත් ශ්වසන අපහසුතා වලින් සහ ආසාත්මික ඇදුම රෝගය උත්සන්න වීමෙන් දහස්ගනනක් ජනතාව රෝගී වී ඇති බවත් රෝහල් බලධාරීහු පවසති. තිදෙනකුගේ තත්වය බරපතල වන අතර 8000කට වැඩි පිරිසක් ප්‍රතිකාර ලබාගෙන ඇත.
වෛද්‍යවරු පවසන්නේ මෙය දුර්ලභ සංසිද්ධියක් බවයි. මෙම ප්‍රදේශ වල විශාල වශයෙන් වැවෙන රයි නම් තණකොල වර්ගය වියැලෙන කාලයට එහි කුඩා කොටස් සුළඟට එක් වී ශ්වසන අපහසුතා ඇති කරන බව ඔවුහු පවසති.</body>
    <comments>
        <comment>
            <author>සෑම්</author>
            <date>2016-11-28 06:06:30</date>
            <index>0</index>
            <phrase>මේක අමුතු ලෙඩක් වත් අලුත් ලෙඩක් වත් නොවෙයි. මල් රේණු ඇතිවෙන කාලය (වසන්තය) දැන් උදාවී තිබෙන අතර සහ රයි වියලීමට තරම් උණුසුමක් ඇති දින කිහිපයකින් පසුව එක්වරම සැඩ සුළං හැමුවා. මේ මියගිය සියලුම දෙනාගේ මරණයට හේතුව නියමිත වෙලාවට ගිලන් රථයක සේවය නොලැබීමයි . මෙදින සාමාන්‍ය දිනයකට සාපේක්ෂව ගිලන් රථ ඉල්ලීම් හය ගුණයකින් ඉහල යාම නිසා සමහර රෝගීන්ට පැයකටත් වඩා ගිලන් රථ සඳහා බලා සිටින්න සිදු උනා . මේ රටේ හදිසි රෝගීන් ලංකාවේ වගේ මොකක් හරි වාහනේක දාගෙන රෝහලට ගෙන යාමේ පුරුද්දක් නැතිකමත් මේ මරණ වලට දායක වුනා .</phrase>
            <sentiment>UNDEFINED</sentiment>
        </comment>
        <comment>
            <author>අබේරත්න</author>
            <date>2016-11-29 07:19:59</date>
            <index>1</index>
            <phrase>අද වෙනකොට අටයි....අට වෙනියා ලංකාවේ සිංහලයෙක්....</phrase>
            <sentiment>UNDEFINED</sentiment>
        </comment>
    </comments>
</newsArticle>
