<?xml version="1.0" encoding="UTF-8" standalone="yes"?>
<newsArticle>
    <articleId>509987</articleId>
    <title>ෆුල් ෆේස් හෙල්මට් තහනමක් නැතැයි යතුරුපැදිකරුවන්ගේ සංගමයේ ලේකම් කියයි</title>
    <author>අකිල බද්දෙවිතාන</author>
    <date>2017 පෙබරවාරි මස 26 13:55:36</date>
    <body>යතුරුපැදිකරුවන් ආරක්ෂිත හිස් වැසුම් පැළඳීමේදී අනුගමනය කළ යුතු නීති සම්බන්ධයෙන් ප්‍රවාහන අමාත්‍යංශය පසුගියදා නිකුත් කළ විශේෂ ගැසට් නිවේදනයෙන් ෆුල්ෆේස් හෙල්මට් තහනම් කර නොමැති බව සමස්ත ලංකා යතුරුපැදිකරුවන්ගේ සංගමයේ ලේකම් චිරන්ත අමරසිංහ මහතා පවසයි.
අඳුරු නොකළ ෆුල්ෆේස් හෙල්මට් පැළඳ ඕනෑම තැනක යා හැකි බවත් එවැනි අවස්ථාවක පොලිස් නිලධාරීන්ගෙන් ගැටලුවක් ඇතිවුවහොත් 0773083479 අංකයට දැනුම් දෙන ලෙසත් සමස්ත ලංකා යතුරුපැදිකරුවන්ගේ සංගමය යතුරුපැදිකරුවන්ගෙන් ඉල්ලා සිටියි. ප්‍රවාහන අමාත්‍යංශය පසුගිය සිකුරාදා (24) නිකුත් කළ විශේෂ ගැසට් නිවේදනයකින් යතුරුපැදිකරුවකු ආරක්ෂිත හිස් වැස්මක් පැළඳිවිට එහි කිසිදු කොටසකින් එම තැනැත්තාගේ මුහුණේ කිසිදු කොටසක් අපැහැදිලිවීමක් හෝ සැඟවීමක් නොවිය යුතු බව සඳහන් කර ඇතැයි ද ආරක්ෂක හිස් වැසුමක වර්ණය පැහැදිලිව පෙනෙන බාහිර මතුපිටින් කිසිදු ආලෝක පරාවර්තනයක් නොවන එකක් විය යුතු බව ද අමාත්‍යංශය එම ගැසට් නිවේදනයේ සඳහන් කර ඇතැයි ද අමරසිංහ මහතා නිවේදනයක් නිකුත් කරමින් කියයි.  පසුගිය වසරේ ෆුල්ෆේස් හෙල්මට් තහනම් කරමින් පැනවූ නීතියට එරෙහිව අධිකරණයේ නඩුවක් විභාගවෙමින් පවතින අතර මේ වනවිටත් අධිකරණය විසින් එම තහනමට වාරණයක් පනවනු ලැබ ඇත.</body>
    <comments>
        <comment>
            <author>රොමේෂ්</author>
            <date>2017-02-26 09:32:50</date>
            <index>0</index>
            <phrase>"කිසිදු ආලෝක පරාවර්තනයක් නොවන එකක් ". ආලෝකය පරාවර්තනය නොවෙනවානම් ඒක "කළු කුහරයක්" වගේ එකක් වෙන්න එපැයි.</phrase>
            <sentiment>UNDEFINED</sentiment>
        </comment>
        <comment>
            <author>කලුතර මහ කරූ</author>
            <date>2017-02-26 11:18:39</date>
            <index>1</index>
            <phrase>ෆුල්ෆේස් හෙල්මට් දාගෙන යනවනම් අනිවාර්යෙන්ම පෝන් එක ගෙනියන්න. ඉතින් ඔය පෝන් එකෙන් කියන එක කලින් කියල තිබ්බනං ඉවරයිනේ.</phrase>
            <sentiment>UNDEFINED</sentiment>
        </comment>
        <comment>
            <author>අරවින්ද</author>
            <date>2017-02-26 11:20:42</date>
            <index>2</index>
            <phrase>මේ කරුණ සම්බන්ධයෙන් සමස්ත ලංකා යතුරුපැදිකරුවන්ගේ සංගමයට, සමස්ත ලංකා මංකොල්ල කරුවන්ගේ සංගමයත් සහයෝග දෙනවා ඇති.</phrase>
            <sentiment>UNDEFINED</sentiment>
        </comment>
        <comment>
            <author>තිලක්-ඩුබායි</author>
            <date>2017-02-26 15:51:25</date>
            <index>3</index>
            <phrase>එතකොට මේ මහා දවල් සමහරු මහජන මුදල් හොරකම් කරලා තියෙන්නේ ෆුල්ෆේස් හෙල්මට් දාගෙන ඇවිත්ද?</phrase>
            <sentiment>UNDEFINED</sentiment>
        </comment>
        <comment>
            <author>තිලකසිරි</author>
            <date>2017-02-26 15:51:46</date>
            <index>4</index>
            <phrase>නිකන් ලෝකය හිනස්සන්න එපා. ලැජ්ජයි.</phrase>
            <sentiment>UNDEFINED</sentiment>
        </comment>
        <comment>
            <author>තිලක්-ඩුබායි</author>
            <date>2017-02-26 15:48:09</date>
            <index>5</index>
            <phrase>අරවින්ද, මෝඩ කතා කියන්න එපා.</phrase>
            <sentiment>UNDEFINED</sentiment>
        </comment>
        <comment>
            <author>තිලක්-ඩුබායි</author>
            <date>2017-02-26 15:57:56</date>
            <index>6</index>
            <phrase>මම ලංකාවට නිවාඩුවට ගිහින් මගේ 250 යතුරුපැදියේ 110 වේගයෙන් ගිහින් වැලි පොලවේ ලිස්සලා වැටිලා දෙපාරක් තාර පොලවේ ඔලුව වැදිලත් කිසිම දෙයක් නොවී බේරුනේ තත්වයෙන් උසස් ෆුල්ෆේස් හෙල්මට් දාගෙන ගිය නිසයි.</phrase>
            <sentiment>UNDEFINED</sentiment>
        </comment>
        <comment>
            <author>නිමල්</author>
            <date>2017-02-26 16:35:54</date>
            <index>7</index>
            <phrase>අනේ දෙවියනේ අපි එනනවා ලංකාවට නිවාඩුවට. සැනසීමේ එ්කවත් ඉන්න නැහැනේ. මගේ දරුවෝ එන්නේ බයික් පදින්න හිතගෙනමයි.</phrase>
            <sentiment>UNDEFINED</sentiment>
        </comment>
        <comment>
            <author>මනෝජ්</author>
            <date>2017-02-27 01:31:22</date>
            <index>8</index>
            <phrase>“........යතුරුපැදිකරුවකු ආරක්ෂිත හිස් වැස්මක් පැළඳිවිට එහි කිසිදු කොටසකින් එම තැනැත්තාගේ මුහුණේ කිසිදු කොටසක් අපැහැදිලිවීමක් හෝ සැඟවීමක් නොවිය යුතු බව.......“ මේ අනුව නම් නිකටත් මුහුණේ කොටසකි. ෆුල්ෆේස් වලින් නිකට වැහෙන්නෙම නැද්ද?</phrase>
            <sentiment>UNDEFINED</sentiment>
        </comment>
        <comment>
            <author>නිල්මිණි-ජපානය</author>
            <date>2017-02-27 02:26:59</date>
            <index>9</index>
            <phrase>250 යතුරුපැදියේ 110 වේගයෙන් වැලිපොළවේ ගියපු මෝඩයා වගේ අයට නම් මොකුත් නොවී ඉතුරුවෙලා ඉන්න එක අනිත් මිනිසුන්ට කරදරයක්.</phrase>
            <sentiment>UNDEFINED</sentiment>
        </comment>
        <comment>
            <author>සංජීව - හොරණ</author>
            <date>2017-02-27 02:38:17</date>
            <index>10</index>
            <phrase>ෆුල් ෆේස් හෙල්මට් එක තහනම් කරන්න කලින් අර ලෝකෙටම බිය උපදවන ඇඳුම් ලංකාවෙත් තහනම් කර සිටිය යුතුයි.</phrase>
            <sentiment>UNDEFINED</sentiment>
        </comment>
        <comment>
            <author>එඩ්වඩ්</author>
            <date>2017-02-27 03:14:05</date>
            <index>11</index>
            <phrase>අනේ මන්දා අන්තිමට අපේ හෙල්මට් එකටත් පහරවදීද දන්නෙ නැහැ</phrase>
            <sentiment>UNDEFINED</sentiment>
        </comment>
        <comment>
            <author>දිමුත්</author>
            <date>2017-02-27 08:23:34</date>
            <index>12</index>
            <phrase>මෙයාට ගැසට් එකක් කියවගන්න බැහැ වගේ. ඒකෙ විදියට පැහැදිලිවම තහනම්.</phrase>
            <sentiment>UNDEFINED</sentiment>
        </comment>
    </comments>
</newsArticle>
