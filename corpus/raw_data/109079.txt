<?xml version="1.0" encoding="UTF-8" standalone="yes"?>
<newsArticle>
    <articleId>109079</articleId>
    <title>බොස්ටන් ප‍්‍රහාරකයන් අල්ලන්න පරීක්ෂණ ආරම්භ කළා</title>
    <author>ඒඑෆ්පී පුවත් ඇසුරිනි  වොෂින්ටන් නුවරදීය</author>
    <date>2013 අපේ‍්‍රල් මස 17 10:32:23</date>
    <body>ඇමෙරිකාවේ බොස්ටන් නුවර මැරතන් තරගය ඉලක්ක කර ගනිමින් ඊයේ (16) එල්ල වූ බෝම්බ ප‍්‍රහාරවලට වගකිවයුත්තන් සොයා අත්අඩංගුවට ගැනීමට ආරක්ෂක අංශ යුහුසුළුව කටයුතු කරන බව ඇමෙරිකා ජනපති බැරැක් ඔබාමා ජාතිය අමතමින් ප‍්‍රකාශ කළේය. එම ප‍්‍රහාරවලින් තිදෙනෙක් ජීවිතක්ෂයට පත්වූහ. මියගිය අය අතර අට හැවිරිදි පිරිමි ළමයෙක් ද සිටී. එම පිරිමි ළමයාගේ පියා මැරතන් තරගයට සහභාගී සිටි කී‍්‍රඩකයකු යැයි පසුව අනාවරණය විය. මලල කී‍්‍රඩා ඉසව්වකට එල්ල වූ එම කුරිරු ප‍්‍රහාරය ඉතා පිළිකුළෙන්  හෙළා දකින බව එක්සත් ජාතීන්ගේ සංවිධානය වෙනුවෙන් එහි මහ ලේකම් බෑන් කී මූන් පවසයි. බි‍්‍රතාන්‍ය අගමැති ඬේවිඞ් කැමරන්, ඉතාලි අගමැති මාරියෝ මොන්ටි සහ ජර්මන් චාන්සල්වරිය ඇන්ජෙලා මාකෙල් ශෝක පණිවුඩ නිකුත් කර ඇති යැයි විදෙස් පුවත් සේවා පවසයි. මේ අතර බොස්ටන් නුවර පමණක් නොව ඇමෙරිකාවේ සෙසු ප‍්‍රධාන නගරවල ද ආරක්ෂාව තර කිරීමට ද ආරක්ෂක අංශ පියවර ගෙන ඇත.</body>
    <comments>
        <comment>
            <author>රූපා</author>
            <date>2013-04-17 12:20:15</date>
            <index>0</index>
            <phrase>මහත්තයෝ අර බින් ලාඩන් අල්ලන හැටි පෙන්වන "සිරෝ ඩාක් තටි" කියන චිත්‍රපටිය අපි බැලුවා. මේ පරීක්ෂණ කරන්නෙත් එහෙම වද දීලද. ඒ වද විදපු අය ඇමරිකාව පැත්ත හැරිලා නිදා ගන්නෙවත් නැතිවෙයි.</phrase>
            <sentiment>UNDEFINED</sentiment>
        </comment>
        <comment>
            <author>ගාමිණි</author>
            <date>2013-04-17 13:56:36</date>
            <index>1</index>
            <phrase>ඔබාමාට ටිකක් රිද්දු වට නම් කමක් නැහැ. රටේ අහිංසක සාමාන්‍ය ජනතාවට හිරිහැර කිරීම බලවත් පාපයක්!</phrase>
            <sentiment>UNDEFINED</sentiment>
        </comment>
        <comment>
            <author>අචිනි</author>
            <date>2013-04-17 16:10:06</date>
            <index>2</index>
            <phrase>සුවර් එකටම් කන්ගැට්ටෙක් සම්බන්ධ ඇති</phrase>
            <sentiment>UNDEFINED</sentiment>
        </comment>
        <comment>
            <author>සදරුවන්</author>
            <date>2013-04-17 16:48:06</date>
            <index>3</index>
            <phrase>ඇමෙරිකාව කරපුවා විකිලීස් වෙබ් අඩවියෙන් අපි දැක්කා.</phrase>
            <sentiment>UNDEFINED</sentiment>
        </comment>
        <comment>
            <author>ද සිල්වා බෙර්ලින්</author>
            <date>2013-04-17 17:59:14</date>
            <index>4</index>
            <phrase>අනේ මහත්තයෝ, අපි අවුරුදු 30ක් ජිවත් වුණේ ඔය වගේ බෝම්බ සමග. පිටකොටුවේ, මහබැංකුවේ, බස් වල බෝම්බ පුපුරවලා ඔය වගේ නෙවෙයි දස දහස් ගණනක් ශ්‍රී ලාංකිකයෝ මිය ගියා. අපේ මියගිය සිවිල් වැසියොත් මනුස්සයෝ. ඔවුන්ගේත් දරු පවුල් අනාත වුණා. ජිනීවා වලදී කොටි බෝම්බ වලින් මිය ගිය ශ්‍රී ලාංකික සිවිල් වැසියන් ගැනත් කතාකරන්න. පසුගියදා ත්‍රස්තවාදී බෝම්බ වලින් මිය ගිය ඇමෙරිකන් වැසියන්ට නිවන් සුව ප්‍රාර්ථනා කරනවා!</phrase>
            <sentiment>UNDEFINED</sentiment>
        </comment>
        <comment>
            <author>ෆෙර්ණන්දෝ ලොස් අන්ජෙලිස්</author>
            <date>2013-04-17 18:58:12</date>
            <index>5</index>
            <phrase>නියමයි මහත්තයෝ දෙන්න පන්න පන්නා. ජාතින් තුනකට එකට ඉන්ට බඅහඅ. ආගම වාදේ හෝ ජාති වාදේ. හැබැයි කතාව දෝලාවෙන්. මේ රටේ ජාතින් 46 ඉන්නවා. ඔබයි සි අයි ඒ එකයි මේකට දඩුවම් දෙනවා අපට විශ්වාසයි</phrase>
            <sentiment>UNDEFINED</sentiment>
        </comment>
        <comment>
            <author>හේරත්</author>
            <date>2013-04-17 19:43:06</date>
            <index>6</index>
            <phrase>සිල්වා ගේ කතාව මසුරන්.</phrase>
            <sentiment>UNDEFINED</sentiment>
        </comment>
        <comment>
            <author>පාර්වතී</author>
            <date>2013-04-17 23:52:07</date>
            <index>7</index>
            <phrase>අනේ මහත්තයෝ, මේ රටේ 83දිත් ඉන් පස්සෙත් මිනි ගොඩ ගැහුනා. මෙහෙ මහා ජාතිය කියලා අපේ අය බර ගානක් මරුනා. තම ඉවරයක් නැහැ. ගණන් ගන්න එපා. මොකෝ අපි ඔබතුමන්ලාගෙන් උදවු ඉල්ලලා ඉල්ලලා දැන් ඇති වෙලා ඉන්නේ. ජිනිවත් ගියා. තාම යනවා.</phrase>
            <sentiment>UNDEFINED</sentiment>
        </comment>
        <comment>
            <author>ද සිල්වා බෙර්ලින්</author>
            <date>2013-04-18 00:43:20</date>
            <index>8</index>
            <phrase>සිවිල් වැසියන්ට බෝම්බ ඇටවීම අපි අනුමත කරනේ නැහැ. මහත්තයෝ, ත්‍රස්ත බෝම්බ වලින් සිවිල් වැසියෝ ඝාතනය වෙනකොට ඔබතුමාට වගේම මටත් දුකයි. ඇමෙරිකන් , ශ්‍රී ලාංකික කවුරුත් මනුෂයෝ</phrase>
            <sentiment>UNDEFINED</sentiment>
        </comment>
    </comments>
</newsArticle>
