<?xml version="1.0" encoding="UTF-8" standalone="yes"?>
<newsArticle>
    <articleId>492737</articleId>
    <title>අස්වැන්න වැඩිකර ගන්න පොල් ගස් වටේට ගිනි තියලා</title>
    <author>වියලුව වාර්තාකරු</author>
    <date>2016 දෙසැම්බර් මස 22 00:00:57</date>
    <body>හිතවතෙකුගෙන් ලද උපදෙස් මත අස්වැන්න වැඩිකර ගන්නට පොල් ගස් වටේට ගිණි තැබූ කාන්තාවකට තම ගෙවත්තේ ඵල දරමින් තිබූ පොල් ගස් හත අටක් අහිමි කර ගන්නට සිදුවීමේ පුවතක් ලංකාදීපයට වාර්තාවේ. සිද්ධිය මෙසේය. ඇය රජයේ ආයතනයක සුළු රැකියාවක නිරතවූ තැනැත්තියකි. තම ගෙවත්තේ වූ පොල් ගස්වලින් සරු අස්වැන්නක් නොලැබීම නිසා පසුවූයේ දැඩි කනස්සල්ලෙනි.
පසුගිය දිනෙක ඇගේ ආයතනයේ වැඩිහිටියෙක් පොල් අස්වැන්න වැඩි කරගන්නට අපූරු උපදෙසක් දුන්නේය. පොල් ගස වටේට කොළ රොඩු ටිකක් දමා දුම් ගස්සවන්නැයි උපදෙසින් කියවිණි. නිවාඩු දිනයක් බලා ඇය වැඩිහිටියාගේ උපදෙස් අකුරටම ක්‍රියාවට නැංවූයේ සිය සැමියාගේ විරෝධතාවද මායිම් නොකරමිනි. වත්ත පුරා තිබූ කොළ රොඩු පමණක් නොව දර කොට කීපයක්ද පොල් ගස්වටා ගොඩ ගැසූ ඇය ඒවාට ගිනි තබා සතුටින් බලා සිටියේ එළඹෙන කන්නයේ පොල් අස්වැන්න පිළිබඳ හීන දකිමිනි. දින කිහිපයක් ගතවෙද්දී ඇගේ වත්තේ පොල් ගස් හත අටකම කරටි කඩා වැටී ඉහළ සිට පහළට මැරීගෙන එන්නට පටන්ගෙන ඇත්තේ ඇගේ හීන බොඳ කරමිනි. කෙසේ වෙතත් දැන් සිද්ධිය ආයතනයේ පිරිසක්ද දැනගෙන ඇති අතර උපදෙස් දුන් වැඩිහිටියාට ලුණු ඇඹුල් ඇතිව ඇයගෙන් ප්‍රසංසාවක් ලැබුණු බවද එහි සෙසු සේවක සේවිකාවෝ පවසති.
(වියලුව වාර්තාකරු) </body>
    <comments>
        <comment>
            <author>මලික්</author>
            <date>2016-12-23 17:20:37</date>
            <index>0</index>
            <phrase>අනේ මෙහෙමත් සාමාන්‍ය දැනීමක් නැති මිනිස්සු!</phrase>
            <sentiment>UNDEFINED</sentiment>
        </comment>
        <comment>
            <author>රාධා</author>
            <date>2016-12-23 23:48:48</date>
            <index>1</index>
            <phrase>පොල්ගස්වල අතු මුල ඇති කොටස (බු මටුළු) ගිනිතබා පිළිස්සීමෙන් පලදාව වැඩිවේ. මෝඩකමට ගහමුල ගිනිතබා ඇතිබවයි පෙනෙන්නේ.</phrase>
            <sentiment>UNDEFINED</sentiment>
        </comment>
        <comment>
            <author>ජනහිත</author>
            <date>2016-12-24 02:10:36</date>
            <index>2</index>
            <phrase>දැන් තියෙන්නේ ඒ උපදෙස් දුන් කෙනාගේ වත්තෙන් පොල් ලබාගන්න එකයි. මේවායෙන් අපි ප්‍රවේශම් වියයුතුයි. මේ වගේ උපදෙස් ගැන තවත් දෙන්නෙකුගෙන්වත් විමසා බැලීම හොඳයි. තමාගේ ස්වාමියා කියන දේවත් අහන්නේ නැති ගැහැණු පිට එකෙක් කියන දේ අහලා නැති කරගන්න දේවල් නිමක් නැහැ. එ්ත් හැමෝම නොවෙයි.</phrase>
            <sentiment>UNDEFINED</sentiment>
        </comment>
        <comment>
            <author>බමුණු ආරච්චි</author>
            <date>2016-12-24 02:40:46</date>
            <index>3</index>
            <phrase>දැන් කරන්න තිබෙන්නේ මාතර පැත්තෙන් කට්ටඩියෙක් ගෙනල්ලා හොඳ තොවිලයක් නටන එකයි. හැබැයි ඔය තැනැත්තී මේ අදහස කියෙවොත් එ්කත් කරාවි. එහෙව් රටක් මේක</phrase>
            <sentiment>UNDEFINED</sentiment>
        </comment>
    </comments>
</newsArticle>
