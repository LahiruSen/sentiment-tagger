<?xml version="1.0" encoding="UTF-8" standalone="yes"?>
<newsArticle>
    <articleId>378130</articleId>
    <title>හිම කන්ද මරු කැඳවයි</title>
    <author>සිරංගිකා ලොකුකරවිට</author>
    <date>2016 ජනවාරි මස 18 23:50:35</date>
    <body>ප්‍රංශයේ ඇල්ප්ස් කඳුවැටිය ආසන්නයේ පුහුණුවීමක යෙදුන විදේශීය සොල්දාදුවන් කණ්ඩායමක් මතට හිම කන්දක් කඩාවැටීම නිසා සොල්දාදුවන් පස්දෙනකු මියගොස් ඇතැයි විදෙස් මාධ්‍ය වාර්ථා කරයි. අනතුරින් සොල්දාදුවන් හය දෙනකු තුවාල ලබා ඇත.
ඉතාලි දේශසීමාවට නුදුරින් පිහිටි මෙම ස්ථානයේ සොල්දාදුවන් 50ක් පමණ පුහුණුවේ යෙදී සිට ඇත. බලධාරීන් පවසන්නේ මොවුන් අයත් රටවල් තවමත් අනාවරණය වී නැති බවයි. හෙලිකොප්ටර් යානා සහ පොලිස් සුනඛයන් හොදා තවදුරටත් සෙවීමේ කටයුතුවල නිරත වන බවද ඔවුන් පවසයි. 
පසුගිය සතියේ පාසැල් ළමුන් දෙදනකු සහ යුක්රේන ජාතිකයෙකු මෙවැනිම අනතුරකින් ආසන්න ප්‍රදේශයකදී මිය ගොස් ඇත.</body>
    <comments>
        <comment>
            <author>විජිත්</author>
            <date>2016-01-19 11:34:50</date>
            <index>0</index>
            <phrase>" ඇවලාන්ච් " යන නමින් ඉංග්‍රීසි සහ ප්‍රංශ භාෂා වලින් හඳුන්වන, මේ හිම කඳු කඩා වැටීමට අපේ භාෂාවෙන් " තනි වචනයක් " තිබෙනවාද කියා මගේ මතකයේ හැටියටනම් නැහැ. නමුත් මෙය බලනා ඔබ එසේ තනි වදනක් දන්නවානම් කරුණාකර මටත් කියන්න. හිම කඳු වල ඉහලින්ම ඇති " හිම සංචිතයේ " හෙවත් " හිම කුට්ටියේ "කොටසක් අනපේක්ෂිත මොහොතක පහතින් ඇති හිම ස්තරමත කඩාවැටීම නිසා, එදා මෙදා තුර මිනිස් ජිවිත සිය දහස් ගණනක් ලෝකයට අහිමිවුණා. " හිම සංචිතය" ලෝකයට ඉතාම වැදගත් එකක්. එහි ඇති හිම අංශු එකිනෙකට කිට්ටුවෙන් හොඳින් බැඳී තිබෙන්නේ. ඒ අංශුන් අතර ඇති " බල " හෙවත් පෘෂ්ටික ආතතිය ප්‍රභලයි. ඒ නිසා මේ හිම කුට්ටිය කඩා නොවැටී ගලක් මෙන් පවතිනවා. එය ඇත්තටම "ජල පෝෂකයක් ".කඳු පාමුලින් ඇති ගංගා,ඇල,දොළ වලට ජලය සපයන්නේ මේ ඉහලතියෙන " හිම කුට්ටියෙනි". වර්ෂාව, හිරු එලිය කෙලින්ම වැටීම, භූ කම්පන තරංග, වැනි ස්වාභාවික හෙතුන් මෙන්ම, දුම්රිය සහ හිම රථ ආදියෙන් ඇතිවන කම්පන,මෙන්ම පාලනයෙන් තිරව සිදුකරන " පිපිරීම් "ආදියෙන් මේ ඉහල ඇති හිම කුට්ටියේ අංශු අතර ඇති බල, ඈත් වෙන්නට ඉඩතියෙනවා. ඒ කියන්නේ හිම අංශු අතර ඇති පෘෂ්ටික ආතතිය බිඳී යනවා. ඒ සමගම ගුරුත්ව බලය නිසා ඒ බිඳීගිය හිම කඳු කොටස පහලට කඩා වැටෙනවා. ඒ සමගම හිමේ සැඟවී ඇති විශාල ගස්, මෙන්ම පස් කොටසුත් මහා ගංගාවක් මෙන් පහලට කඩා වැටෙනවා.මේ විනාශයෙන් බේරෙන්නට පහලින් සිටින අයට ඇති ඉඩ කට බොහොමත්ම අඩුයි. ඔය ගොල්ලෝ අහලත් ඇති " හිම කඳු තරණය කරන විට වැඩිපුර ශබ්ද නගා කතාකරන්නේ නැහැ. කියලා." ඒ කියන්නේ ශබ්ද තරංග වලින් ඇතිවන කම්පන වලින් පවා මේ හිම කඳු කඩා වැටීමට අවශ්‍ය මුලික ආරම්භය හෙවත් " ට්‍රිගර් වීම " ඇතිවීමට ඇති ඉඩකට වැඩි නිසායි.</phrase>
            <sentiment>UNDEFINED</sentiment>
        </comment>
        <comment>
            <author>දර්ශන</author>
            <date>2016-01-19 14:57:27</date>
            <index>1</index>
            <phrase>හොඳ පැහැදිලි කිරීමක්</phrase>
            <sentiment>UNDEFINED</sentiment>
        </comment>
        <comment>
            <author>ජයලත්</author>
            <date>2016-01-19 15:04:52</date>
            <index>2</index>
            <phrase>විජිත් ඔයාගේ පැහැදිලි කිරීමට ස්තුති මේ අවලාන්ච් කියන වචනය ඉලෙක්ට්‍රොනික්වල එනවා ඒකට කියන්නේ හිම ධ්‍රැවය කියල නමුත් වැඩිය භාවිතා වෙන්නේ නැහැ</phrase>
            <sentiment>UNDEFINED</sentiment>
        </comment>
        <comment>
            <author>විජිත්</author>
            <date>2016-01-19 19:20:30</date>
            <index>3</index>
            <phrase>දර්ශන,ජයලත්, බොහොම ස්තුතියි. සමහරවිට ආයෙත් දවසක මේ පිටුවෙන් අපි හමුවේවි.</phrase>
            <sentiment>UNDEFINED</sentiment>
        </comment>
    </comments>
</newsArticle>
