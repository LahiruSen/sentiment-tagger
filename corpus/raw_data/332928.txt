<?xml version="1.0" encoding="UTF-8" standalone="yes"?>
<newsArticle>
    <articleId>332928</articleId>
    <title>කාරයට යටවූ පුංචි බබා බේරෙයි</title>
    <author>සජිව විජේවීර</author>
    <date>2015 ජූලි මස 16 07:04:07</date>
    <body>බටහිර මහා රාෂ්ට්‍රයේ නෂික් හිදී (මුම්බායි සිට කිලෝමීටර් 171 ක් දුරින් පිහිටියේය) ඇස් අදහාගත නොහැකි සිද්ධියක් සීසීටීවී ආරක්ෂක කැමරාවක සටහන් විය. 
තුන් හැවිරිදි දැරියක කාරයකට යටවිය. ලොකුම පුදුමය නම් දැරියගේ ජීවිතය බේරීමයි. පසුගිය ජූනි 18 වැනිදා මේ පුදුම සහගත සිද්ධිය වීඩියෝ ගත කෙරිණි. 
ජොයා නම් දැරිය ඇගේ මවට පියවර පිටුපසින් ගමන් කරන්නීය. සුදු කාරයකට ඇය යටවන්නීය. ඉදිරිපස ටයර් දෙකකට දැරිය යටවූ පසු කාරය නවත්වයි. බියටත් පුදුමයටත් පත් මිනිස්සු ජොයා රෝහලට රැගෙන යති. මව යම් ගොඩනැගිල්ලකින් එළියට පැමිණ තම තුන් හැවිරිදි දියණිය ගැන කිසිදු සෙවිල්ලක් නැතිව ගමන් කරයි. දියණිය අම්මා පසුපස දිව යන්නීය. මාර්ගයේ නවතා තිබූ රථය පනගන්වන එහි රියදුරා රථය ඉදිරියට ගනිද්දී මව පසුපස දිවයන දැරිය රථයට යටවෙයි. දැරියගේ කෑ ගැසීමත් සමග තම දියණිය මතක්වන අම්මා දිව එනවිට දැරිය රථයට යටවී සිටින්නීය.වෛද්‍යවරුන් පැවසූයේ කාරයේ බර කුමක් වුවත් දැරිය පුදුම සහගත ලෙස බේරී ඇති බවයි. ඇයගේ අක්මාව හා වකුගඩුවලට තුවාල සිදුවී ඇත. ඇය වහා සැත්කමකට භාජනය කෙරිණි. දැරියගේ මවගේ නොසැලකිල්ල මේ අනතුරට හේතුව බව බොහෝ දෙනෙක් කියති.
(එන්.ඩී.ටී.වී අනුග්‍රහයෙනි)</body>
    <comments>
        <comment>
            <author>එස්.එස්.එස්.</author>
            <date>2015-07-16 13:43:22</date>
            <index>0</index>
            <phrase>මේ කිලි පැටික්කි අම්ම පසු පස්සේ දුවනවා. අම්මගේ නොසැලකිල්ලෙන් සහ වාහනයේ රියදුරාගේ නොසැලකිල්ල නිසා අනතුරට භාජනය වෙන්නේ. වීඩියෝ එක බලන්න .</phrase>
            <sentiment>UNDEFINED</sentiment>
        </comment>
        <comment>
            <author>කමල් පානදුර</author>
            <date>2015-07-16 15:41:37</date>
            <index>1</index>
            <phrase>අම්මා ගැනයි ,රියැදුරු ගැනයි හිතෙන ඒවා මේකේ ලියන්න බැහැ.බුදුසරණයි කෙලි පැටියාට!</phrase>
            <sentiment>UNDEFINED</sentiment>
        </comment>
        <comment>
            <author>චතුරි</author>
            <date>2015-07-16 17:16:05</date>
            <index>2</index>
            <phrase>දරුවා අතින් අල්ලන්නේ නැත්නම් දරුවා තමන්ගේ ඉදිරියෙන් ගමන් කරවන්න ඕනෑ, තමන්ට අල්ලගන්න පුළුවන් තරම් ළඟින්.</phrase>
            <sentiment>UNDEFINED</sentiment>
        </comment>
        <comment>
            <author>ආරියසේන</author>
            <date>2015-07-17 02:27:55</date>
            <index>3</index>
            <phrase>දරුවට බුදු සරණයි. ඇත්තටම වැඩිහිටියෝ කරණ වැරදි නිසා අපේ දරුවෝ කොච්චර අපට අහිමි වනවාද. බලන්න ඒ ළමයාගේ මව දරුවාගේ ආරක්ෂාව ගැන සිතුවද. අද කොච්චර මේ වගේ අය සමාජයේ ඉන්නවද. මම දවසක් වීල් එකක් ලග සිටින විට කුඩා දරුවකු ඒ වීල් එකේ නිදාගෙන ඉදල එක පාරටම නැගිටල දිව්වා. මම පැනල ඒ ළමයා අල්ලගත්තෙ නැත්නම් ළමයා ඉවරයි. නූලෙන් වාහනයකින් බේරුනේ. පස්සේ බලන විට තාත්තා ළමයා නිදි නිසා වාහනේ තියල කඩේ ගිහින්. ඒ වගේම සිදුවීමක් පසුගිය 15 වන දින නගරයේ සිදුවුනා. එදා බලන කොට අවුරුදු තුනක පමන ළමයකු වීල් එකක හොදටම නිදි මම දන්න නිසා පොඩ්ඩක් එතන ඉදල වැඩිහිටියෝ ගැන හොයල බලන කොට අඩි සිියයක් පමන දුරින් කඩේක ඉන්නවා එයාලට හොදටම මම දොස් කියලයි ආවේ. මේ වගේ දෙමව්පියන්ගේ නොසැලකිල්ල නිසා තමයි අපේ අහිංසකයො අකාලයේ දුක් විදලා මැරෙන්නේ. ඒක නිසා ගෙදරදීත් මහ මග යනකොටත් අදුරන හෝ අදුරන් නැති අය සමග ළමයි යවන කොටත් වාහන වල ළමයි තියල යන කොටත් කල්පනාවෙන් කටයුතු කරන්න.</phrase>
            <sentiment>UNDEFINED</sentiment>
        </comment>
        <comment>
            <author>ජයසිරි විජේරත්න</author>
            <date>2015-07-17 02:33:26</date>
            <index>4</index>
            <phrase>රිය අනතුරු වලින් වැඩිහරියක් සිදුවන්න්‍ෙ පදිකයන්ගේ නොසැලකිල්ලෙන්. මම දින කීපයක්ම පොඩි සමීක්ෂණයක් කළා. කිලෝමීටර පහක් පමණ දුරක් පයින් යන ගමන් පාරෙ දකුණු පැත්තෙන් යන ගණනයි වම් පැත්තෙන් යන ගණනයි ගණන් කළා. ඒ හැම දිනකම වාගේ වම් පැත්තේන් ගිය ගණන දකුණු පැත්තෙන් ගිය ගණනට වඩා වැඩියි.</phrase>
            <sentiment>UNDEFINED</sentiment>
        </comment>
        <comment>
            <author>රූපවතී</author>
            <date>2015-07-17 05:27:05</date>
            <index>5</index>
            <phrase>මෙය දුටු දවසේ මට දවසම සිත එකලස් කරගන්න බැරි මහා පුදුම අපහසුවක් දැනුනා. මොකද මගෙත් වසර දෙකක දියණියක් ඉන්නවා.මම මගේ ඇස් දෙකටත් වඩා මගේ දියණියව බලාගන්නේ. දෙවි රැකවරණයි ඒ දරුවා නිරෝගී වේවා!</phrase>
            <sentiment>UNDEFINED</sentiment>
        </comment>
        <comment>
            <author>සෙනෙවි</author>
            <date>2015-07-17 10:02:39</date>
            <index>6</index>
            <phrase>මේ දරුවා මවගෙන් නීතියෙන් වෙන්කර දරුකමට හදා ගැනීමට දරුවන් නැති කරුණාවත්ත පවුලකට ලබාදිය යුතුයි කියා මට සිතෙනවා</phrase>
            <sentiment>UNDEFINED</sentiment>
        </comment>
        <comment>
            <author>ධම්මික</author>
            <date>2015-07-18 07:28:25</date>
            <index>7</index>
            <phrase>පින් කරපු රත්තරන් පැටියෙක්</phrase>
            <sentiment>UNDEFINED</sentiment>
        </comment>
    </comments>
</newsArticle>
