<?xml version="1.0" encoding="UTF-8" standalone="yes"?>
<newsArticle>
    <articleId>433443</articleId>
    <title>උතුරු පකිස්තානයට/උතුරු ඉන්දියාවට ගංවතුර</title>
    <author>නිලූක සඳුන් බණ්ඩාරනායක සිරංගිකා ලොකුකරවිට</author>
    <date>2016 ජූලි මස 04 12:23:49</date>
    <body>උතුරු පකිස්තානයට බලපෑ හදිසි ගංවතුර තත්ත්වය හේතුවෙන් 30 දෙනෙකු පමණ ද ,  උතුරු ඉන්දියාවේ ගංවතුර හා නායයාම් හේතුවෙන් 25 දෙනෙකු පමණ ද මියගොස් ඇතැයි විදෙස් මාධ්‍ය වාර්තා කරයි.
චිත්‍රාල් දිස්ත්‍රික්කයේ   දේවස්ථානයක සිටි බැතිමතුන් සමගින් එම දේවස්ථානය ජලපහරේ ගසා ගෙන ගිය බවට පකිස්තානය කියයි.
අයහපත් කාලගුණය හේතුවෙන් සහන සැලසීම් සහ මුදවාගැනීමේ මෙහෙයුම් ද අසාර්ථක වී ඇති බව බලධාරීහු පවසති.  නිවාස විශාල සංඛ්‍යාවක් ජලපහරට ගසාගෙන ගොස් ඇති අතර හමුදා මුරපොලක් ද ගංවතුරට ගසාගෙන යාම හේතුවෙන් සෙබළුන් අට දෙනෙකු අතුරුදහන් වී තිබේ.  
උතුරු ඉන්දියාවේ වැඩිපුරම හානි  සිදුවී ඇත්තේ උත්තරඛාන්ඩ් සහ අරුන්චාල් යන ප්‍රදේශ වලට බව වාර්තා වෙයි. ඒ ප්‍රදේශ වල නායයෑම් හේතුවෙන් ගම්මාන රැසක් නොපෙනී ගොස් ඇති අතර අධිවේගී මාර්ගද ජලයෙන් යටවී තිබේ.</body>
    <comments>
        <comment>
            <author>වසන්ත</author>
            <date>2016-07-05 03:05:16</date>
            <index>0</index>
            <phrase>අනේ දෙවියනේ!</phrase>
            <sentiment>UNDEFINED</sentiment>
        </comment>
    </comments>
</newsArticle>
