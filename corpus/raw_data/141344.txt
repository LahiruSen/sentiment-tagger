<?xml version="1.0" encoding="UTF-8" standalone="yes"?>
<newsArticle>
    <articleId>141344</articleId>
    <title>විරෝධතාකරුවෝ බ‍්‍රසීල විදේශ  කටයුතු අමත්‍යාංශයට කඩා වදිති</title>
    <author>ඒඑෆ්පී/රොයිටර්  රියෝ දි ජිනැයිරෝ නුවරදීය</author>
    <date>2013 ජූනි මස 22 10:06:20</date>
    <body>බ‍්‍රසීල රජයට එරෙහිව විරෝධතා පවත්වන පිරිස් ඊයේ (21) එරට රියෝ දි ජිනැයිරෝ නුවර පිහිටි විදේශ කටයුතු අමත්‍යාංශය වටලා, ඊට කඩා වැදී කලහ කරන්න වූ අතර, කැරැලි මර්දන පොලිස් නිලධාරීහු පැමිණ එම පිරිස් විසුරුවා හැරියහ. විරෝධතාකරුවන් 25 දෙනකු අත්අඩංගුවට ගත් බව ද පොලිසිය පවසයි. රියෝ දි ජිනැයිරෝ නුවරට රැස්ව සිටින විරෝධතාකරුවන්ගේ ගණණ 3,000 ඉක්මවයි. පොලිස් නිලධාරීන් විරෝධතාකරුවන් විසුරුවා හැරීමට කඳුළු ගෑස්, ගම් මිරිස් දියර සහ බැටන් පොලූ ප‍්‍රහාර යොදා ගනිමින් පහර දී ඇතැයි ද වාර්තා විය. විදේශ කටයුතු අමත්‍යාංශයට කඩා වැදුණු විරෝධතාකරුවන් ගණන 1000 කට වැඩි යැයි එරට පුවත් සේවා පෙන්වා දෙයි. කෝපයට පත්ව සිටි පිරිස් පොලිස් නිලධාරීන් සමඟ ද ගැටුම් ඇති කරගත් බව ද මාධ්‍ය වාර්තා වැඩි දුරටත් කියා සිටිති. බ‍්‍රසීලයේ රාජ්‍ය විරෝධී රැල්ලක් ආරම්භ වී ඇත්තේ දුෂණ වංචා ඉහළ යෑම, මහජන සේවා අඩපණ වීම, පොලිසියේ ප‍්‍රචණ්ඩ කි‍්‍රයා වැඩිවීම ආදී චෝදනා රැසක් බ‍්‍රසීල ජනපතිනී ඩිල්මා රූසෙෆ්ගේ රජයට එරෙහිව එල්ල වීමත් සමඟය. ලබන වසරේදී එනම් 2014 දී බ‍්‍රසීලය ලෝක කුසලාන පාපන්දු තරගාවලිය පැවැත්වීමට ලහිලහියේ සූදානම් වෙමින් සිටී. රටේ ජනතාව ආර්ථික අපහසුතාවලින් සහ විරැුකියාවෙන් පීඩා විඳිමින් සිටිද්දී, රජය ලෝක කුසලාව පාපන්දු තරගාවලිය වෙනුවෙන් ලක්ෂ ගණනින් මුදල් වැය කිරීම ද විරෝධතාකරුවන්ගේ දෝෂ දර්ශනයට හේතුවක් වී ඇත. මේ වනවිට රියෝ දි ජිනැයිරෝ නුවර පමණක් නොව, සැල්වදෝර්, බාහියා ආදී බ‍්‍රසීලයේ ප‍්‍රධාන නගර 10 ක විරෝධතා පැවැත්වෙන අතර එම විරෝධතා මර්දනය කිරීමට කැරැලි මර්දන පොලිසිය යොදවා ඇත.</body>
    <comments>
        <comment>
            <author>මාලක</author>
            <date>2013-06-22 12:56:19</date>
            <index>0</index>
            <phrase>අපේ රටෙත් මේ මනෝ භාවේම තමා තියෙන්නේ. අපි මිට වඩා වැලේ වැල් නැතිව ඉඩගනත් අපිත් දැගලුවේ පොදුරදමදුලු ක්‍රීඩා උත්සවේ මෙහෙට ගන්න.පුරුවේ වාසනාවකට එක මෙහෙට හම්බුනේ නැහැ. පොදුරද මඩුලු සමුළුව ලැබුන.එහෙ වගේම මෙහෙත් නවගිලුනත් බෑන් චුන් වැඩ වෙන්නේ.</phrase>
            <sentiment>UNDEFINED</sentiment>
        </comment>
        <comment>
            <author>නන්දන</author>
            <date>2013-06-22 12:58:40</date>
            <index>1</index>
            <phrase>මේ මානසික වියාදීන් නිසා නොවේද මේ රටවලට (අපේ ලංකාවත් ඇතුළුව) කවදාවත් නැගිටින්න බැරි.මේ කියන සමාජ තත්ත්ව ඊටත් වඩා හොදට අපේ රටේ තියනවා.</phrase>
            <sentiment>UNDEFINED</sentiment>
        </comment>
        <comment>
            <author>ලසන්ත</author>
            <date>2013-06-22 12:59:36</date>
            <index>2</index>
            <phrase>අපේ වගේම රජයක් එහෙත් තියෙන්නේ.නමුත් අපේ වගේ ජනතාවක් නම් එහෙ නැහැ.</phrase>
            <sentiment>UNDEFINED</sentiment>
        </comment>
        <comment>
            <author>සීලා</author>
            <date>2013-06-22 13:00:16</date>
            <index>3</index>
            <phrase>ආ මෙහෙත් ඉඩ හිට උද්ගෝෂණ කරනවා.</phrase>
            <sentiment>UNDEFINED</sentiment>
        </comment>
        <comment>
            <author>දොන් සරත්</author>
            <date>2013-06-22 14:42:04</date>
            <index>4</index>
            <phrase>මේක බ්‍රසීල රජයට විරුද්ද කුමත්‍රණයක් ක්‍රියාත්මක කරන්නේ අමෙරිකාවෙන්. බ්‍රසීලය ඇමෙරිකාවට හිස නොනමන නිසා රජයට විරුද්ද පක්ෂ වලට සල්ලි දීල කරවන වැඩක්. ලංකාවට අමෙරිකාවත් ඉංගලන්තයත් කරන්නෙත් මෙයයි</phrase>
            <sentiment>UNDEFINED</sentiment>
        </comment>
        <comment>
            <author>ජෝයි</author>
            <date>2013-06-22 15:05:33</date>
            <index>5</index>
            <phrase>සහය පලකරලා වන්දිබට්ටයෝ උද්ඝෝෂණේ කරන්නේ නැහැළුද</phrase>
            <sentiment>UNDEFINED</sentiment>
        </comment>
        <comment>
            <author>නිමල්</author>
            <date>2013-06-22 17:23:29</date>
            <index>6</index>
            <phrase>පුරුවේ වාසනාවකට අපිටත් අර පොදුරදමදුලු ක්‍රීඩා උළෙල ලැබුනේ නැහැ.ලැබුනා නම් කෝටිපතියෝ බිහිවෙයි.අපට තව බදු ටිකක් පැනවෙයි. කට්ටියක් ඇමරිකාවට බැන බැන වීරයෝ වෙයි...</phrase>
            <sentiment>UNDEFINED</sentiment>
        </comment>
        <comment>
            <author>සුදාරි</author>
            <date>2013-06-22 17:23:52</date>
            <index>7</index>
            <phrase>පොදුරද මඩුලු ක්‍රීඩා උළෙල අපට නොලැබීම ගැන සතුටුවෙමු. පොදුරදමදුලු සමුළුව ලැබීම ගැන කනගාටු වෙමු.මොකෝ මේ දෙකින්ම වෙන්නේ අපේ බඩට ගසා කට්ටියක් බ්‍රසිලේ වගේම පෝසත් වීමක් සහ ඊට විරුද්දවිම ඇමරිකන් ගැතිකමක් ලෙස හුවාදක්විමක්.</phrase>
            <sentiment>UNDEFINED</sentiment>
        </comment>
        <comment>
            <author>මාලා</author>
            <date>2013-06-22 17:27:14</date>
            <index>8</index>
            <phrase>ගොන් සරත්... පුරුද්දට කීවද නැතිනම් මොකුත් බිලා හිටයද... අම්මප මේ කියන විදියට ඇමරිකාවේ අලුත්ම ක්‍රමේ ලෝකෙටම සල්ලි දීල උද්ඝෝෂණේ කරවීම.... හොදයි මේ කියන විදියට බ්‍රසීල ආණ්ඩුව පන්කාදුයිද.</phrase>
            <sentiment>UNDEFINED</sentiment>
        </comment>
        <comment>
            <author>ජීවන්</author>
            <date>2013-06-23 08:26:28</date>
            <index>9</index>
            <phrase>අන්න අපටත් රෝල්ස් රොයිස් 100 මග එනවා.මේවා එන්නේ සම්බාවනිය අමුත්තන්ට කියලයි කියන්නේ.අපි වගේ රටකට මේවා කරන්න පුලුවන්ද? කොහෙන්ද සල්ලි....? රටේ මිනිස්සු කන්නේ එක මාලුවයි බතුයි. මන්දපෝෂණේ හැමතැනම.</phrase>
            <sentiment>UNDEFINED</sentiment>
        </comment>
    </comments>
</newsArticle>
