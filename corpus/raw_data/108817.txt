<?xml version="1.0" encoding="UTF-8" standalone="yes"?>
<newsArticle>
    <articleId>108817</articleId>
    <title>අවුරුදු උත්සව ආධාර පතේ කනාමුට්ටි බිඳින්න එනවැයි ලියලා</title>
    <author>පුෂ්පකුමාර මල්ලවආරච්චි</author>
    <date>2013 අපේ‍්‍රල් මස 16 00:00:11</date>
    <body>සිංහල අවුරුදු උත්සවය සඳහා ආධාර එකතු කිරීමට ගිය අවස්ථාවේ ආධාර පත‍්‍රයේ කනා මුට්ටි බිඳීමට එන බවට සඳහනක් කළ ගැමියකු පිළිබඳව සියනෑවේ ගම්මානයකින් වාර්තා විය.  උතුරු දුම්රිය මාර්යට සමීප ගම්මානයකි. තරුණ පිරිසක් අවුරුදු උත්සවයක් පැවැත්වීමට තීරණය කොට ගම්වාසීන්ගේ සහාය ලබාගැනීමට තීරණය කෙරිණි. මේ අනුව පිරිසක් ගෙන් ගෙට ගියේ මුදලින් හෝ ද්‍රව්‍යමය ආධාර ලබාගැනීමේ අදහසිනි. රුපියල් දහස, පන්සීය බැගින් මුදල් ආධාර ලැබිණි. ඒ අතර විවිධ තරග සඳහා ත්‍යාග ලබාදීමට ද සමහරුන් ඉදිරිපත්ව ඒ බව ආධාර පත‍්‍රයේම සටහන් කරනු ලැබීය. තරමක් මසුරකු වූ ව්‍යාපාරිකයකුගේ නිවෙසට මේ පිරිස ගියේ නොගියොත් එය හේතුවක් කරගෙන දොස් ඇසීමට සිදුවනු ඇතැයි යන කාරණාව මතය.  කණ්ඩායමේ නායක, තරුණයා අරමුණ පැහැදිලි කළේය. මුදලින් හෝ වෙනත් ආධාරයක් ලබාදිය හැකි බව කීය. හොඳයි හොඳයි ගැඹුරු හඩින් පැවසූ ව්‍යාපාරිකයා ආධාර පත‍්‍රය රැගෙන ගෙට ගියේය. ටික වේලාවකින් ආ ඔහු එය තරුණයා අතට දුන්නේය. මම එදාට නොවැරදීම එනවා ව්‍යාපාරිකයා කීය.  පාරට ගිය තරුණ පිරිස ආධාර පත‍්‍රයේ සටහන කියවීය.  ”කනා මුට්ටි බිඳීමේ තරගයේ තරකරුවකු ලෙස මම සහභාගි වෙමි” ව්‍යාපාරිකයාගේ නමට ඉදිරියෙන් සටහන්ව තිබිණි. මේ සති අන්තයේ අවුරුදු උත්සවයට ඔහු එනතුරු දැන් තරුණ පිරිස බලා  සිටින්නේ ඔහුට පාඩමක් ඉගැන්වීමේ අරමුණ ඇතිවය. </body>
    <comments>
        <comment>
            <author>ආනන්ද ආර්</author>
            <date>2013-04-16 08:08:40</date>
            <index>0</index>
            <phrase>එහෙම සහභාගීවීමත් අනුග්‍රහයක් ලබා දීමක්නේ. ආවම හොඳ ප්‍රචාරයක් දීල පිළිගන්න.</phrase>
            <sentiment>UNDEFINED</sentiment>
        </comment>
        <comment>
            <author>හේරත්</author>
            <date>2013-04-16 11:28:23</date>
            <index>1</index>
            <phrase>ගැටළුවක් නැහැ. "මසුරු කනා" ට පාර සොයාගන්නත් සුදු හැරමිටියක් දෙන්න.</phrase>
            <sentiment>UNDEFINED</sentiment>
        </comment>
        <comment>
            <author>විහග</author>
            <date>2013-04-16 13:46:51</date>
            <index>2</index>
            <phrase>මාර කුණු ලෝභයෙක්නේ .</phrase>
            <sentiment>UNDEFINED</sentiment>
        </comment>
        <comment>
            <author>නන්දලාල්</author>
            <date>2013-04-16 18:01:37</date>
            <index>3</index>
            <phrase>එයා එනකොටම තෑගිත් අරන් එනවලු</phrase>
            <sentiment>UNDEFINED</sentiment>
        </comment>
        <comment>
            <author>බමුණූසිංහ</author>
            <date>2013-04-16 19:27:45</date>
            <index>4</index>
            <phrase>ඇස බැඳලා හිඳ මඩ පුවක් හැලිය කිට්ටු කරමු මිනිහට බිඳින්න.</phrase>
            <sentiment>UNDEFINED</sentiment>
        </comment>
        <comment>
            <author>ගාමිණී</author>
            <date>2013-04-16 20:39:42</date>
            <index>5</index>
            <phrase>සංවිධායක මණ්ඩලයට මම මේ කියන්නේ, ආධාර පත්‍රය හොදින් කියවා බලන්න, ලියා ඇත්තේ මුට්ටිය කනා බිඳීමේ තරගයට මම සහභාගී වෙනවා කියලද කියා.</phrase>
            <sentiment>UNDEFINED</sentiment>
        </comment>
        <comment>
            <author>ඛාන්</author>
            <date>2013-04-16 23:45:06</date>
            <index>6</index>
            <phrase>ව්‍යාපාරිකයෝ ඔහොම්මම තමයි.</phrase>
            <sentiment>UNDEFINED</sentiment>
        </comment>
        <comment>
            <author>චුටි බේබි</author>
            <date>2013-04-18 08:30:50</date>
            <index>7</index>
            <phrase>සමහර සන්විධායකයොත් හොරු</phrase>
            <sentiment>UNDEFINED</sentiment>
        </comment>
    </comments>
</newsArticle>
