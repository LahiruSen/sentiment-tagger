<?xml version="1.0" encoding="UTF-8" standalone="yes"?>
<newsArticle>
    <articleId>491214</articleId>
    <title>ඩෙංගු වසංගතේ ගාල්ලටත්</title>
    <author>සිරංගිකා ලොකුකරවිට</author>
    <date>2016 දෙසැම්බර් මස 19 21:21:02</date>
    <body>ඩෙංගු වසංගතයක් පවතින ගාල්ලෙන් ඩෙංගු රෝගීන් 2500ක් වාර්තා වූ බවත්, ඩෙංගු මරණ පහක් මේ  වසරේ සිදුව ඇති බවත් වසංගත රෝග අංශය කියයි.
දෙසැම්බර් මාසය තුල පමණක් ඩෙංගු රෝගීන් 314ක් වාර්තා වීමත් සමග ගාල්ල දිස්ත්‍රික්කයේ සෞඛ්‍ය වෛද්‍ය නිලධාරී කොට්ඨාශ කිහිපයක ඩෙංගු වසංගත තත්වයකට උත්සන්න වී ඇතැයි ප්‍රාදේශීය වසංගත රෝග විද්‍යාඥ වෛද්‍ය වෙනුර සිංගාරච්චි මහතා පවසයි.
අම්බලන්ගොඩ විලේගොඩ ප්‍රදේශයෙන් වැඩිම ඩෙංගු රෝගීන් ප්‍රමාණයක් වාර්තා වී ඇත. මෙම ප්‍රදේශය ආශ්‍රිතව අම්බලන්ගොඩ නගර සභාවේ කුණු බැහැර කරන ස්ථානයේ ඩෙංගු මදුරුවන් විශාල වශයෙන් බෝවන බව නිරීක්ෂණය කර ඇත. අදාල පළාත් පාලන ආයතයෙන් මෙම ස්ථානයට ගෙනවිත් දමන කුණු පස් දමා වසා නොදැමීම හේතුවෙන් ප්ලාස්ටික් හා පොළිතීන් වල රැඳෙන වතුරේ ඩෙංගු මදුරුවන් බෝවන බවත් මුහුදු බඩ කළාපයේ අත්හැර දමා ඇති බෝට්ටු වල මදුරු තවාන් දක්නට ලැබෙන බවත්  වෛද්‍යවරයා පවසයි.</body>
    <comments>
        <comment>
            <author>සුසන්ත</author>
            <date>2016-12-19 21:54:36</date>
            <index>0</index>
            <phrase>දැන්නම් තත්ත්වය ගොඩක් භයානකයි. සෞඛ්‍ය අමාත්‍යංශයට පාලනය කරගන්න බැරි හැඩයි. ඇමතිතුමා ඉල්ලා අස්විය යුතුයි</phrase>
            <sentiment>UNDEFINED</sentiment>
        </comment>
        <comment>
            <author>සත්‍යයා</author>
            <date>2016-12-20 00:45:27</date>
            <index>1</index>
            <phrase>මාධ්‍යවල නැත්නම් සමාජ වෙබ් අඩවි වල කට වහන්න කලින් අහිංසක ජනතාව බේරගන්න ආණ්ඩුවට කඩිනමින් කරන්න දෙයක් තියෙනවා. පුලුවනම් ඩෙංගු මදුරුවා මර්දනය කර පෙන්වන්න. එසේ නැතුව තමන්ගේ අවංකභාවය ගැන පම්පෝරි ගහන්න හදන්න එපා.</phrase>
            <sentiment>UNDEFINED</sentiment>
        </comment>
        <comment>
            <author>ආර්නෝල්ඩ්</author>
            <date>2016-12-20 02:06:57</date>
            <index>2</index>
            <phrase>දුප්පත් මිනිසුන්ට දඩ ගහලද ඩෙංගු නතර කරන්න හදන්නේ. දූමයානය නොකඩවා කරන්න ඕනෑ රට පුරාම මේ වසංගතය ඉවරවෙනකන්ම. නැතුව දඩ මුදල් වැඩි කරලා හරියන්නේ නැහැ. නැත්නම් අපිට උසාවි යන්න වෙනවා, වැඩබැරි ආණ්ඩුව දඩ වලින් රට පාලනය කරන්නේ කියලා.</phrase>
            <sentiment>UNDEFINED</sentiment>
        </comment>
        <comment>
            <author>ධම්ම</author>
            <date>2016-12-20 03:25:24</date>
            <index>3</index>
            <phrase>ඇමතිතුමා ඉල්ලා අස්වෙන යෝජනාවට මා තරයේම විරුද්ධයි. එතුමා නැතුව අපි ඉඳලා වැඩක් නැහැ.</phrase>
            <sentiment>UNDEFINED</sentiment>
        </comment>
        <comment>
            <author>හුසේන් මොහමඩ්</author>
            <date>2016-12-20 04:06:20</date>
            <index>4</index>
            <phrase>කිසිම ආණ්ඩුවක් තමන්ගේ යුතුකම හරියට කරන්නේ නැහැනේ. වැරැද්ද පුළුවන් තරම් ජනතාවගේ කරපිට දාලා, ඔවුන්ගෙන් කීයක් හරි කඩාගන්නමයි බලන්නේ. ඩෙංගු වගේ භයානක උවදුරක් ව්‍යාප්ත නොවෙන්න ජනතාවගේ පැත්තෙන් වෙන්නෝන යුතුකම් නොවෙනවානම්, ඒකට කිසියම් ක්‍රියා මාර්ගයක් ගන්නෙක සාධාරණයි. එහෙම කියලා, ආණ්ඩුවට කර අරින්න බැහැ. ඔවුන්ගේ වගකීම ඔවුන් තේරුම් ගන්නෝන.</phrase>
            <sentiment>UNDEFINED</sentiment>
        </comment>
        <comment>
            <author>සහන්</author>
            <date>2016-12-20 10:48:20</date>
            <index>5</index>
            <phrase>අම්බලන්ගොඩ පැත්තේ අය තමන්ගේ වත්ත පිටියවත් සුද්දකරගන්න උනන්දුවක් නැති අය, ගැනුන්ගේ වැඩේ ඕපාදුප කියව කියව ඉන්නවා ,පිරිමි වැඩ නැති වෙලාවට අඩියක් පුඩියක් ගහල බඹර වගේ වැනෙනවා ,ඉතින් මේවට ආණ්ඩුවට බැනල වැඩක් නැහැ</phrase>
            <sentiment>UNDEFINED</sentiment>
        </comment>
    </comments>
</newsArticle>
