<?xml version="1.0" encoding="UTF-8" standalone="yes"?>
<newsArticle>
    <articleId>379787</articleId>
    <title>ඇමරිකාවේ ගැබිනි මව්වරුන්ට අවදානමක්</title>
    <author>සිරංගිකා ලොකුකරවිට</author>
    <date>2016 ජනවාරි මස 25 23:52:43</date>
    <body>ළදරුවන්ගේ ස්නායු පද්ධතියේ වර්ධනය අඩාල කරන සිකා වෛරසය ඇමරිනාව පුරාම පැතිරීමේ අවදානම සම්බන්ධව ලෝක සෞඛ්‍ය සංවිධානය අනතුරු අඟවා ඇතැයි විදෙස් මාධ්‍ය පවසයි. මේ වනවිට උතුරු සහ දකුණු ඇමරිකාවේ රටවල් 21ක වෛරස ආසාදන තත්වයන් වාර්ථා වී ඇත.
මෙම රෝගී තත්වයට තවමත් එන්නතක් හෝ ප්‍රතිකාරයක් සොයාගෙන නැත. ගර්භනී මවකට වෛරසය ආසාදනය වීමෙන් දරුවාට රෝගී තත්වය ඇතිවේ. මද උණ, හිස කැක්කුම සහ සන්ධි වේදනා රෝග ලක්ෂණ වේ.
මෙම භයානක වෛරසය පැතිරීම වැලැක්වීමට සමහර රටවල් මවුවරුන්ට ගර්භනී නොවන ලෙස උපදෙස් දී ඇතැයි වාර්ථා වේ.
 </body>
    <comments>
        <comment>
            <author>විජිත්</author>
            <date>2016-01-26 11:26:36</date>
            <index>0</index>
            <phrase>සිකා යන වදනේ උගන්ඩා තේරුම " අධි වර්ධනයයි ". මේ සිකා වෛරසය 1947 දී මුලින්ම සොයාගත්තේ උගන්ඩාවේ " සිකා වනාන්තරයේ " සිටි " රීසස් මැකක් " කියන වඳුරු විශේෂයකගේ රුධිරයේ තිබියි.ඊට පස්සේ 1968 දී නයිජීරියාවේදී පළමුවරට මනුෂ්‍ය රුධිරයේ තිබී සොයාගත්තා. දහවල් සැරිසරන මදුරු විශේෂ කිහිපයකින් පැතිරෙන මේ වෛරසය ,ඉන් පසු ක්‍රමයෙන් අප්‍රිකාව හරහා විත් දකුණු ඇමෙරිකාව පුරාම පැතිර ගියා.ඒ විතරක් නොවෙයි වියට්නාමය පැත්තටත් අපේ අසල්වැසි ඉන්දියාව දක්වාත් පැතිරුනා.මේ රෝගයේ ලක්ෂණ සාමාන්‍ය උන, ශරීරයේ ඇතිවන පැල්ලම්,ඇස් රතුවීම,කලාන්තය, ආදිය වන අතර ටික දිනකින් රෝග ලක්ෂණ පහව යයි. රෝගීන් 5 දෙනෙකුගෙන් එක රෝගියෙකුට පමණක් ටිකක් අමාරුවන බව ගණන්බලා ඇති මේ රෝගයේ භයානක බව බලපාන්නේ මීළඟ උපදින්නට සිටින පරම්පරාවටය.මේ වෛරසය ලිංගිකව සම්ප්රෙෂනයවන බව 2009 දී සොයාගත්තා. ඒ බ්‍රයන් ෆෝයි කියන විද්‍යාඥයා නිසා.මදුරුවන් දෂ්ටකිරිමන් රෝගය ශරීර ගතවුන ඔහුගෙන් " අනාරක්ෂිත ලිංගික එක්වීම " නිසා ඔහුගේ බිරිඳට වැළඳුනා. මදුරුවෙකුගෙන් පැතිරෙන‍ෛරසයක් ලිංගිකව තවත් මිනිස් සිරුරකට සම්ප්‍රේෂණය කල පළමුවැන්නා ලෙස බ්‍රයන් ෆෝයි ඉතිහාසයට එක්වුණා. පසුගිය වසරේ ( 2015 ) දී සොයාගත්තා මේ සිකා වෛසයේ ඇති ආර්.එන්.ඒ ( සත්ව සිරුරුවල ඇති ඩී.එන් .ඒ මෙන් ඇති ප්‍රවේනික අනු විශේෂයක්.)වෛරසය නිසා ආසාධිත මවගේ, ගර්භාශයේ වැඩෙන දරුවා ගිලිසිටින " ගර්භාශ වතුරේ " තිබී.ආසාධිත මවකගෙන් දරුවාට මේ වයිරසය සම්ප්‍රේෂණය වී දරුවා " මයික්‍රෝ සෙෆාලි " නමින් හැඳින්වෙන අසමානය තත්වයකට පත්කරයි. ඒ දරුවාගේ හිසේ වැඩිම ටිකෙන් ටික නතරවන අතර මුහුණේ වර්ධනය සාමාන්‍ය තත්වයට පත්කරයි.කුඩා හිසක් සහිත විශාල මුහුණක් ඇතිව හැදෙන මේ දරුවා, සම රැලිවැටී, කුරු සිරුරකට හිමිකම් කියයි.එමන්ම මානසික වර්ධනයද පමාවේ. 2016 මේ ලියන මොහොත වනතුරු මේ රෝගය පිලිබඳ 100% සම්පුර්ණ විස්තරයක් සොයාගෙන නැහැ.නමුත් හෙට දවසේ, එහෙම නැතිනම් ඉතාම මෑතකදී සතුටුදායක සොයා ගැනීමකින් මේ සිකා වෛරසය විනාශ කරන ආකාරය ලෝකයට කියාදේවි. ඒ දවස එනතෙක් අපි දෑස් දල්වා බලාගෙන ඉමු.</phrase>
            <sentiment>UNDEFINED</sentiment>
        </comment>
        <comment>
            <author>ලියනගේ</author>
            <date>2016-01-26 16:39:45</date>
            <index>1</index>
            <phrase>ඉතාමත් හොඳ පැහැදිලි කිරීමක් ඔබට ගොඩාක් තුති .....විජිත් මහතාණෙනි</phrase>
            <sentiment>UNDEFINED</sentiment>
        </comment>
        <comment>
            <author>නිශාර්ඩ්</author>
            <date>2016-01-27 04:12:28</date>
            <index>2</index>
            <phrase>අපව දැනුවත් කිරීම ගැන විජිත් ඔබට මගේ ප්‍රණාමය.</phrase>
            <sentiment>UNDEFINED</sentiment>
        </comment>
        <comment>
            <author>සුමිත්</author>
            <date>2016-01-27 05:53:49</date>
            <index>3</index>
            <phrase>ගොඩක් ස්තුතියි ඔබගේ පැහැදිලි කිරීමට විජිත මහතාණෙනි</phrase>
            <sentiment>UNDEFINED</sentiment>
        </comment>
        <comment>
            <author>සමීර</author>
            <date>2016-01-27 06:18:22</date>
            <index>4</index>
            <phrase>ගොඩක් ස්තුතියි ඔබගේ පැහැදිලි කිරීමට.</phrase>
            <sentiment>UNDEFINED</sentiment>
        </comment>
        <comment>
            <author>දම්මි</author>
            <date>2016-01-27 08:58:31</date>
            <index>5</index>
            <phrase>යෝසේමනිසිකරය දියුණු කල කෙනා ප්‍රශ්නය විනිවිද දකී, පැහැදිලි තොරතුරු සම්පාදනය කරයි. ස්තූති ඔබට.</phrase>
            <sentiment>UNDEFINED</sentiment>
        </comment>
        <comment>
            <author>විජිත්</author>
            <date>2016-01-27 09:11:50</date>
            <index>6</index>
            <phrase>ලියනගේ,නිශාර්ඩ්,සුමිත්,සමීර, ඇතුළු සැමටම ස්තුතියි.ආයෙත් දවසක අපිට අපිව හමුවේවි.</phrase>
            <sentiment>UNDEFINED</sentiment>
        </comment>
    </comments>
</newsArticle>
