<?xml version="1.0" encoding="UTF-8" standalone="yes"?>
<newsArticle>
    <articleId>19614</articleId>
    <title>රජයට වාසිවන අයුරින් දූෂණ මර්දන පනත් කෙටුම්පත සංශෝධනය කරලා</title>
    <author>ඒඑෆ්පී පුවත් ඇසුරිනි</author>
    <date>2011 දෙසැම්බර් මස 28 10:15:04</date>
    <body>සංශෝධන සහිතව යළිත් වරක් ඉන්දීය පාර්ලිමේන්තුවට ඉදිරිපත් කළ, දූෂණ වංචා නැවැත්වීමේ ‘ලොක්පාල්’ පනත් කෙටුම්පත ඉතා දුර්වල යැයි චෝදනා කරමින් ගාන්ධි අනුගාමික අන්නා හසාරේ, අනුගාමියන් දහස් ගණනක් පිරිවරාගෙන ඊයේ (27) මුම්බායි නුවර උපවාසයක් ආරම්භ කළේය.
උපවාසය ආරම්භ කිරීමට පෙර හසාරේ, ජන රැලියකට ද සහභාගී වූයේය. රැලියට මුම්බායි වැසියන් පමණක් නොව ඉන්දියාවේ නන්දෙසින් පැමිණි හසාරේගේ අනුගාමිකයෝ ද සහභාගී වූහ.
එම පිරිස ඉන්දීය අගමැතිට මෙන්ම කොංග‍්‍රස් පක්ෂ නායිකා සෝනියා ගාන්ධිට ද  චෝදනා කළේ රටේ දූෂණ වංචා නැවැත්වීමට ඉන්දීය රජයට උනන්දුවක් නැති බවටය.
සංශෝධන සහිතව ‘ලොක්පාල්’ පනත් කෙටුම්පත ඉන්දීය පාර්ලිමේන්තුවට ඉදිරිපත් කෙරුණේ ඉකුත් 22 වැනිදාය. එය මුල්වරට පාර්ලිමේන්තුවට ඉදිරිපත් කෙරුණේ පසුගිය අගෝස්තු මාසයේ හතර වැනිදාය.
එහි දුර්වලකම් රැුසක් ඇති බවත් එය සංශෝධනය කර නැවතත් පාර්ලිමේන්තුවට ඉදිරිපත් කළ යුතු බවත් අන්නා හසාරේ ඇතුළු ඉන්දීය මානව කි‍්‍රයාකාරීහු එම අවස්ථාවේදී ද විරෝධය පාන්නට වූහ. හසාරේ නවදිල්ලි නුවරදී සති කිහිපයක් තිස්සේ උපවාස කළේ ද ඊට විරෝධය පාමිනි.
පසුගිය 22 වැනිදා පාර්ලිමේන්තුවට ඉදිරිපත් කළ සංශෝධිත ලොක්පාල් පනත් කෙටුම්පත ද ඉතා දුර්වල එකක් බවත්, පනත් කෙටුම්පත සංශෝධනය කර තිබෙන්නේ ඉන්දීය රජයට වාසිි වන අයුරින් බවත් අන්නා හසාරේ පවසයි.
පූර්ණ බලතල සහිත පාර්ලිමේන්තු කොමසාරිස්වරයකුගේ ප‍්‍රධානත්වයෙන් මණ්ඩලයක් පත්කිරීම ලොක්පාල් කෙටුම්පතේ අරමුණ වේ. අධිකරණ ක්ෂේත‍්‍රයේ ඉහළම තනතුරක් දරන අයකු කොමසාරිස්වරයා ලෙස තෝරා ගැනීමටත් ඔහුගේ සහායට අධිකරණ ක්ෂේත‍්‍රයේ තවත් නිලධාරීන් දස දෙනකු තෝරා ගැනීමටත් එම පනත යටතේ විධිවිධාන සැලැසී තිබේ.
පිහිටුවනු ලබන එම මණ්ඩලයේ තීන්දු අභිබවා යෑමට අන් කිසිදු ආයතනයකට නොහැකි ආකාරයේ බලතල ද මණ්ඩලයට හිමිවනු ඇතැයි ද පැවැසිණි. කිසියම් හෝ අකටයුත්තක්, දූෂණ වංචාවක් සිදුවේ නම් ඉන්දීය මධ්‍යම රජයේ ඇමැතිවරුන්ට, රජයේ ජ්‍යෙෂ්ඨ නිලධාරීන්ට එරෙහිව පැමිණිලි කිරීමට ලොක්පාල් පනත් කෙටුම්පත යටතේ ඉන්දීය ජනතාවට අවසර ලැබෙන බව ඉන්දීය රජය පවසයි.

අන්නා හසාරේ</body>
    <comments>
        <comment>
            <author>සමිපත්</author>
            <date>2011-12-28 14:55:33</date>
            <index>0</index>
            <phrase>අන්නා හසාරේට ලංකාවටත් එන්න කියන්න.</phrase>
            <sentiment>UNDEFINED</sentiment>
        </comment>
    </comments>
</newsArticle>
