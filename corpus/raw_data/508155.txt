<?xml version="1.0" encoding="UTF-8" standalone="yes"?>
<newsArticle>
    <articleId>508155</articleId>
    <title>නෑකමත් නැතිවන තේ කෝප්පයක්</title>
    <author>Denith Dhananjana  දූනගහ බටේපොල විජයසිරි</author>
    <date>2017 පෙබරවාරි මස 18 00:00:46</date>
    <body>සියනෑවේ නෑ පිරිසක් තන්තිරිමලේ නෑගෙදරකට නෑගම් ගියේ හදිසියේය. නෑ පිරිස නිවෙසට පැමිණි විට ගෙදර හිමිකාරියට හොඳටම වැඩ වැඩි විය. තේ සෑදීම, ආහාර පිළියෙළ කිරීම ඇතුළු තව බොහෝ දේ ඇයට පැවරුණි.
ඒ අතරේ වැව්මාළු වෙළෙන්දාද පැමිණියෙන් ඇයට මාළු මිලදී ගන්නටද සිදුවිය. අක්කලා ආ එක නම් හරිම හොඳයි. ඒ වුණාට මහත්තය අනුරාධපුරේ ගිහිල්ලා. එයා තව ටිකකින් ඒවි. මම තල අලුවත් හදල තිබ්බා. ඒවා දැනට රස බලන්නකො. අනේ නෑනො වතුර කේතලේ ළිපේ තේ ටික හදන්නකො ගෘහනිය නෑගම් ගිය නෑනාටද වැඩක් පැවරුවාය. නංගි තියෙන වැඩක් කරගන්න මම තේ හදන්නම් නෑනාද වැඬේ බාර ගත්තාය. නෑයෝ තල අලුවා කෑහ. තල අලුවා රසම රසයි පිරිස තල අලුවා දෙක තුන කද්දී සියනෑවෙන් ගිය නෑනා තේ හදාගෙන ආවාය. කට්ටියටම තේ පිරිනැමුණි. සීනි වැඩිය දැම්මෙ නෑ. අළුව කාපු නිසා ඇය කීවාය. නෑ ගමන ගිය වාහනයේ රියැදුරු චූටි නම් විය. මුලින්ම තේ බීවේ ඔහුය. තේවල සීනි දාලා නම් නෑ. ලුණු දාලා වගේ ඔහු කට ඇඹරුවේය. අනෙක් අයද තේ බොන්නට ගෙන කටවල් ඇදකර ගත්තේ ලුණු රසය ඉසිලිය නොහැකි නිසාය. දැන් ලොකු කලබලයකි. නෑනා සීනි දාලාද තේ හැදුවේ ගෘහනිය ඇසුවාය. ඔව් අර රතු බෝතලේ සීනි දැම්මෙ. අනේ නෑනො ඒකෙ තිබුණෙ ලුණු කුඩුනෙ සුදු බෝතලේනෙ සීනි තිබ්බෙ. නෑනලා වරද නිවරද කළාට ලුණු දැමූ තේ බිව්වෝ දැඩි අපහසුතාවට පත්වූහ.
(දූනගහ බටේපොල විජයසිරි) ​
 </body>
    <comments>
        <comment>
            <author>පිටබැද්දර ජයා</author>
            <date>2017-02-18 11:33:49</date>
            <index>0</index>
            <phrase>සියනෑ නෑනලා ඉතින් ගිය තැන ඔහොම තමයි, හිතාමතාම වැඩ අවුල් කරනවා</phrase>
            <sentiment>UNDEFINED</sentiment>
        </comment>
        <comment>
            <author>රාධා</author>
            <date>2017-02-18 14:00:30</date>
            <index>1</index>
            <phrase>රත්නපුර කුරුවිට පැත්තේ තේ කඩයක උදේට හදපු කිරි රොටි (පැණි දැමු වටේ නොමැති ආප්ප වගේ )වලට දාලා තිබුනේ සුදු සීනි වෙනුවට ලුණු කුඩු. පසුව සවස ගෙනිච්ච අය පැමිණිලි කළාම මුදල් ආපසු ගෙවුවා.</phrase>
            <sentiment>UNDEFINED</sentiment>
        </comment>
        <comment>
            <author>රොකී</author>
            <date>2017-02-19 18:07:31</date>
            <index>2</index>
            <phrase>නියම කතාව!</phrase>
            <sentiment>UNDEFINED</sentiment>
        </comment>
        <comment>
            <author>අජිත්</author>
            <date>2017-02-20 12:34:21</date>
            <index>3</index>
            <phrase>අද කතාව නම් ටිකක් රසයි තමයි.</phrase>
            <sentiment>UNDEFINED</sentiment>
        </comment>
        <comment>
            <author>වික්‍රම</author>
            <date>2017-02-20 15:10:40</date>
            <index>4</index>
            <phrase>ජයා, කටගැස්ම බිත්තර එකට ලුනු වෙනුවට සීනී කීපාරක් නම් අපි දාන්න ඇද්ද නේද</phrase>
            <sentiment>UNDEFINED</sentiment>
        </comment>
        <comment>
            <author>පිටබැද්දර ජයා</author>
            <date>2017-02-21 03:48:51</date>
            <index>5</index>
            <phrase>වික්‍රමත් කාලෙකට පස්සේ ඇවිත් තියෙන්නේ ? ඒ වැඩේ නම් කලේ වික්‍රමම තමයි , මාවනම් ගාව ගන්න එපා.</phrase>
            <sentiment>UNDEFINED</sentiment>
        </comment>
    </comments>
</newsArticle>
