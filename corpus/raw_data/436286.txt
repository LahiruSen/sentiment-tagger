<?xml version="1.0" encoding="UTF-8" standalone="yes"?>
<newsArticle>
    <articleId>436286</articleId>
    <title>රහසේම   ‘චැට්‘ කරන්න ෆේස්බුක් පහසුකමක් එයි?</title>
    <author>නිලූක සඳුන් බණ්ඩාරනායක</author>
    <date>2016 ජූලි මස 11 20:02:24</date>
    <body>ෆේස්බුක් පණිවුඩ රහසිගත ලෙස යැවීමේ පහසුකමක් මේ වන විට පරීක්ෂණ මට්ටමේ පවතින බව විදෙස් මාධ්‍ය වාර්තා කරයි.
ඒ අනුව අදාළ ෆේස්බුක් ගිණුමේ හිමිකරුට අවශ්‍ය පණිවුඩ අවශ්‍ය කාලයක් තුල පමණක් හෝ අවශ්‍ය උපාංගයක(දුරකථනයක) පමණක් දර්ශනය වන ආකාරයට පණිවුඩ හුවමාරු කරගැනීමට හැකියාව මෙමගින් ලැබෙනු ඇත.
මෙම පහසුකම ෆේස්බුක් මැසෙන්ජර් හරහා භාවිත කළ හැකි වේ. එමෙන්ම එම පණිවුඩ ගබඩා වන්නේ ගිණුමේ හිමිකරුවා විසින් තෝරාගන්නා උපාංගයේ පමණක් වන අතර වෙනත් උපාංගයකින් එය ලබාගැනීමේ හැකියාවක් නැත.
මෙහි ප්‍රධාන අරමුණ වශයෙන් සෞඛ්‍ය සහ මුල්‍යමය රහස් විශ්වාසයෙන් යුතුව හුවමාරු කරගැනීමේ හැකියාව ඇතිකිරීම මෙන්ම ආදර සම්බන්ධතා සදහා රහසිගත හෝ පෞද්ගලික පණිවුඩ හුවමාරුවකට ඉඩ සැලසීම ලෙස සදහන් වේ.
එමගින් තම ෆේස්බුක් ගිණුම වෙන කෙනෙක් අතට ගියද තම රහස්‍යභාවය ආරක්ෂා කරගැනීමට හැකි වනු ඇති බව ෆේස්බුක් ආයතනය පවසයි.
නමුත් මුල් අවධියේදී එම පහසුකම හරහා වීඩියෝ සහ ජි.අයි.එෆ් ඡායාරූප හුවමාරු කිරීමේ හැකියාවක් නොමැති බව ඔවුහු පවසති. එමෙන්ම කිසියම් පුද්ගලයෙකු විසින් තම ගිණුම අනවසරයෙන් භාවිත කලත් එම පණිවුඩ බැලීමට නොහැකි වීම මගින් ආරක්‍ෂිත පණිවුඩ හුවමාරු කිරීමක් සිදු කල හැකිය. මුලින්ම මෙම පහසුකම සීමිත වශයෙන් ලබාදෙන අතර මෙම වසර අවසන් වීමට පෙර එම පහසුකම පුළුල් වශයෙන් ලබාදීමට හැකි වනු ඇතැයි එම ආයතනය පවසයි.</body>
    <comments>
        <comment>
            <author>ආදිත්‍ය</author>
            <date>2016-07-12 01:20:09</date>
            <index>0</index>
            <phrase>හරිම ෂෝක්. හොර වැඩ වලට නියමයි.</phrase>
            <sentiment>UNDEFINED</sentiment>
        </comment>
        <comment>
            <author>රවීන්</author>
            <date>2016-07-12 05:28:11</date>
            <index>1</index>
            <phrase>ත්‍රස්තවාදය ලෝකයේ හැම තැනම වගේ? මේවාගෙන් ඒගොල්ලෝ ප්‍රයෝජන ගන්නේ නැතිවෙනවාද?</phrase>
            <sentiment>UNDEFINED</sentiment>
        </comment>
        <comment>
            <author>උපාලි - ඕමාන්</author>
            <date>2016-07-12 08:03:28</date>
            <index>2</index>
            <phrase>හැමදේකම හොඳ නරක දෙකම තියෙනවා</phrase>
            <sentiment>UNDEFINED</sentiment>
        </comment>
        <comment>
            <author>නලින් යහම්පත්</author>
            <date>2016-07-13 06:23:15</date>
            <index>3</index>
            <phrase>ලංකාව වෙනි නොදියුණු රටකට අවශ්‍යම දෙයක් මේක , මේක නැතුව අද රට ඉදිරියට ගෙනියන්න බැහැ , පාසල් සිසුවාගේ සිට ත්‍රිවිලර රියදුරත් , කන්තෝරු වල වැඩ කරනා අයටත් මේක ඉක්මණින් ලබා දෙන්න</phrase>
            <sentiment>UNDEFINED</sentiment>
        </comment>
    </comments>
</newsArticle>
