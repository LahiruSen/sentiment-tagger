<?xml version="1.0" encoding="UTF-8" standalone="yes"?>
<newsArticle>
    <articleId>411189</articleId>
    <title>සිරියාවේ සටන් විරාමයක් වෙනුවෙන් කෙරී අත පොවයි</title>
    <author>අකිල බද්දෙවිතාන</author>
    <date>2016 මැයි මස 02 09:53:56</date>
    <body>සිරියාවේ සටන් විරාමයක් ඇති කිරීමේ සාකච්ඡා සඳහා ඇමරිකා රාජ්‍ය ලේකම් ජෝන් කෙරී ජිනීවා නුවර සංචාරයක නිරතවන බව විදෙස් මාධ්‍ය වාර්තා කරයි.
සිරියාවේ වත්මන් තත්ත්වය පිළිබඳ කෙරී එක්සත් ජාතීන්ගේ ජෝර්දාන්, සිරියා හා සෞදි නියෝජිතයන් සමග සාකච්ඡා පැවැත්වීමට නියමිත අතර ජෝර්දාන් හා සෞදි විදේශ ඇමැතිවරුන්ද එම සාකච්ඡාවට එක්වීමට නියමිතය.
සිරියාවේ අභ්‍යන්තර ගැටුම් හේතුවෙන් පසුගිය මාස කිහිපයේදී 250කට වැඩි පිරිසක් මරුමුවට පත්වූහ. අයිඑස් ත්‍රස්තයන්ගේ ක්‍රියාකාරකම් හේතුවෙන් සිරියාවේ දැඩි අනාරක්ෂිත වාතාවරණයක් හටගෙන ඇත.
ජෝන් කෙරී ඇතුළු නියෝජිතයන් මෙම සංචාරයේදී සිරියාවේ සටන් විරාමයක් ඇතිකිරීම පිණිස අවසන් එකඟතාවයකට එළැඹෙනු ඇතැයි විදෙස් මාධ්‍ය වාර්තා පවසයි.
 </body>
    <comments>
        <comment>
            <author>නාමල් - නිව් යෝර්ක්</author>
            <date>2016-05-02 07:04:50</date>
            <index>0</index>
            <phrase>සිරියාවේ ජනාධිපති අසාද් නිසා තමා මේ ඔක්කොම.. ඔහු තමන්ගේ වැසියන්ට හොදින් සේවය කලානම් මේ කිසිවක් වෙන්නේ නෑ.. අසාද්ව කෙසේහෝ බලයේ තබාගන්න ඉරානයට හා රුසියාවට අවශ්‍යයි. අසාද්ව බලයෙන් පහකරන්නට සෞදි, කුවේට්, කටාර්, ජෝර්දාන් වැනි රටවලට උවමනායි. අයි.එස් එකට විරුද්දව ඇමරිකාව හා බටහිර කරන සටන අපි අගය කල යුතුයි.</phrase>
            <sentiment>UNDEFINED</sentiment>
        </comment>
        <comment>
            <author>රංග</author>
            <date>2016-05-02 15:25:45</date>
            <index>1</index>
            <phrase>නාමල් ඇමරිකාවේ විතරක් ප්‍රවෘත්ති බලන්න එපා. මැදපෙරදිග රාජ්‍ය වල මිනිස්සුන් සහ ප්‍රතිපත්ති වෙනස්. ලිබියාවේ ගඩාෆි / ඉරාකයේ සදාම් කලින් ම කියල තිබුන ඔවුන් නැති තැන මුළු මැදපෙරදිගම අස්ථාවර වෙනවා කියල. අරාබි වසන්තයේ ප්‍රතිපල අද ඒ හැම රටේම මිනිස්සු ලේ වලින් වන්දි ගෙවනවා. අල් ජසීර එකත් ආර්ටී එකත් පොඩ්ඩක් බලන්න. බටහිර ලෝකයතම කරපු විනාසය සාක්ෂි සහිතවම බලන්න පුළුවන්.</phrase>
            <sentiment>UNDEFINED</sentiment>
        </comment>
        <comment>
            <author>නාමල් - නිව් යෝර්ක්</author>
            <date>2016-05-02 15:52:35</date>
            <index>2</index>
            <phrase>රංග ඔබ මට ප්‍රවෘත්ති බලන්න උගන්නන්න එපා... මම මැදපෙරදිග සංචාරය කරලම තියෙනවා, මැදපෙරදිග සදාම් හා ගදාෆිල ඔබ හිතන විදිහේ සුන්දර හෝ ජනප්‍රිය නායකයෝ නෙමෙයි, අන්ත දුෂිත දරදඩු එ්කාධිපතියෝ, අරාබිකරයේ තියෙන ආගම් වාදය, ගෝත්‍රවාදය , රාජ්‍ය දුෂණය නිසා රටවල් අස්ථාවර කරගෙන අන්තිමට බටහිරට බනින එක මැදපෙරදිග නායකයින්ගේ ලක්ෂණයක්..</phrase>
            <sentiment>UNDEFINED</sentiment>
        </comment>
        <comment>
            <author>චින්තන</author>
            <date>2016-05-04 06:45:58</date>
            <index>3</index>
            <phrase>නාමල් මහතා ඔබතුමා නිව්යෝර්ක් වල වෙන්න පුළුවන්, ගොඩක් සංචාරය කරලා තියෙනවා වෙන්නත් පුළුවන්, එ්ත් අරාබි වසන්තය කියල දෙයක් තිබුණු බවක් ඔබතුමාට එක්කෝ තේරිලා නෑ එහෙමත් නැත්තම් ඔබතුමා දන්නේ නෑ, ඔය ගොඩක් බටහිර රටවලට තිබ්බ ලොකු හිසරද තමයි සදාම් සහ ගඩාෆි මොකද ඒගොල්ලෝ තමුන්ගේ රටවල් දියුණු කරන අතර තමුන්ගේ රටවල් වල සම්පත් වලින් වෙනරටවල් (විශේෂයෙන් බටහිර) රටවල් අනියම් ප්‍රයෝජන ගන්න එක වළක්වාගෙන හිටියා</phrase>
            <sentiment>UNDEFINED</sentiment>
        </comment>
        <comment>
            <author>නාමල් - නිව්යෝර්ක්</author>
            <date>2016-05-04 15:07:16</date>
            <index>4</index>
            <phrase>චින්තන බටහිර රටවල් නැතිනම් අරාබියට තෙල් ටික පොලවට ඇදගන්න බෑ.. ගඩාෆි තමන්ගේ මිනිස්සුව මර්දනය නොකළ නම් ඔහුට කානුවක මැරෙන්න වෙන්නේ නෑ.. සදාම් කළේ තමන්ගේ මිනිස්සු බඩගින්නේ මැරෙද්දී මාලිගා හදපු එක කියලා ඉරාකේ මිනිස්සුම කියනවා.. පොඩ්ඩක් ඉංග්‍රීසියෙන් ලෝකය ගැන කියවන්න</phrase>
            <sentiment>UNDEFINED</sentiment>
        </comment>
    </comments>
</newsArticle>
