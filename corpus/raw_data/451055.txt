<?xml version="1.0" encoding="UTF-8" standalone="yes"?>
<newsArticle>
    <articleId>451055</articleId>
    <title>‘පැරැණි ජීවන රටාවට යළි හුරුවිය යුතුයි‘</title>
    <author>අකිල බද්දෙවිතාන  ඡායාරූප හා වීඩියෝ - කෞශල්‍ය සමින්ද</author>
    <date>2016 අගෝස්තු මස 26 10:11:10</date>
    <body>දියවැඩියාව වැනි බෝ නොවන රෝග වසංගතයක් ලෙස පැතිරෙමින් පවතින බවත් වකුගඩු රෝගීන්ගේ සංඛ්‍යා දත්ත බලන විට බියක් ඇති වන බවත් රජයේ වෛද්‍ය නිලධාරීන්ගේ සංගමයේ සභාපති ළමා ස්නායු රෝග පිළිබඳ විශේෂඥ වෛද්‍ය අනුරුද්ධ පාදෙණිය මහතා පැවසීය.
කොළඹ ජාතික පුස්තකාල ශ්‍රවණාගාරයේ පැවැති සදීපා පොත් ප්‍රකාශකයන් විසින් ‘නිරෝගී දිවියකට‘ පොත් පෙළෙහි දෙවැනි අදියර එළිදැක්වීමේ උළෙලේ ප්‍රධාන දේශනයට එක්වෙමින් පාදෙණිය මහතා එසේ කීවේය.
පරිසර හිතකාමී හෙවත් එකෝ ෆ්‍රී යන බටහිර සංකල්ප මෙරට යළි ක්‍රියාත්මක කරන්න උත්සාහ කළත් එය ඈත අතීතයේ සිට අපේ රටේ ජනතාව අතර නිරායාසයෙන් ක්‍රියාත්මක වූවක් බවද පෙන්වා දුන් පාදෙණිය මහතා පාණාතිපාතා වේරමණී සිල් පදයේ සිට පරිසරයට ආදරය කළ කෘෂිකාර්මික දිවි පෙවතක් ගත කළ පැරැන්නන්ගේ ජීවන රටාවට යළි හුරුවීමෙන් ලෙඩ රෝග අවම කරගත හැකි බවද කීවේය.
භෞත චිකිත්සක ජාලිය උඩුවැල්ල මහතාගේ භෞතචිකිත්සාව, පෝෂණවේදී රොෂාන් දෑල බණ්ඩාර මහතාගේ නිවැරදි ආහාර පුරුදු, විශේෂඥ වෛද්‍ය අනිල් සමරනායක හා මාධ්‍යවේදිනී නාලිකා රාජපක්ෂ සංස්කරණය කළ තරබාරුවෙන් අත්මිදෙමු, වෛද්‍ය ශාන්ත හෙට්ටිආරච්චි මහතාගේ යොවුන් වියට ලිංගික අධ්‍යාපනය, යෝගාචාර්ය රෝලන්ඩ් විතානගේ මහතාගේ ගත සිත සනසන යෝග ව්‍යායාම, වෛද්‍ය උපාලි වේරගම මහතාගේ ජීර්ණ පද්ධතිය ආශ්‍රිත රෝගවලින් අත්මිදෙමු ඇතුළු ග්‍රන්ථ 8ක් එහිදී එළි දැක්විණි.</body>
    <comments>
        <comment>
            <author>අනුරාධ</author>
            <date>2016-08-26 05:19:43</date>
            <index>0</index>
            <phrase>ඔබ හරි වෛද්‍යතුමනි.අපේ රටේ ගොඩාක් මිනිස්සුන්ගේ ජීවිත අවුල් වෙලා තියෙන්නේ(ආර්ථිකය,සෞඛ්‍ය,පවුල් ජීවිත.....)කිසිම පිළිවෙලක් නැති බොරු සෝබන ජීවන රටාවන් වලට පුරුදු වී තියෙන නිසා.ගොඩක් අයට කොලෙස්ටරෝල් සහ දියවැඩියාව තියෙනවා.සමහරක් අය කාර්යාලයේ දවල් කෑමට කන්න ගන්නෙම ෆ්‍රයිඩ් රයිස්.හැමෝම කන්නේ ඒවා නිසා රතු කැකුළු බත් එතන කෑවොත් එ්ක මදිකමක් වගේ කියල කියනවා මම අහල තියෙනවා. රැල්ලට යන්න තමයි හැමෝටම ඕනේ.</phrase>
            <sentiment>UNDEFINED</sentiment>
        </comment>
        <comment>
            <author>නීල් ප්‍රියන්ත</author>
            <date>2016-08-26 05:19:23</date>
            <index>1</index>
            <phrase>පාදෙණිය මැතිතුමනි ඔබ අපේ රටට සම්පතක්</phrase>
            <sentiment>UNDEFINED</sentiment>
        </comment>
        <comment>
            <author>ජයා</author>
            <date>2016-08-26 05:32:24</date>
            <index>2</index>
            <phrase>මම රැකියාවට ආව කාලේ නිවසේ සිට බස්රථය ගැනීමට ආවේ ඇවිදගෙන එහෙම නැත්නම් පාපැදියෙන්.පාසලෙන් අයින් වෙන තුරුම ආවේ ගියේ ඇවිදගෙන. අදනම් පාපැදියක් දකින්න තියෙන්නේ කලාතුරකින්. ළමයෙක් ඇවිදගෙන පාසලට යනව කියන්නේ පුදුමයක් වෙලා. කන කෑමවල අසීමිත ලෙස වස විස. ඉතින් ලෙඩ රෝග හැදෙන එක පුදුමයක් නොවෙයිනේ.</phrase>
            <sentiment>UNDEFINED</sentiment>
        </comment>
        <comment>
            <author>දුමින්ද</author>
            <date>2016-08-26 05:52:47</date>
            <index>3</index>
            <phrase>එදා ඉසිවර වෙදැදුරු මුදලට ලොල් නැත</phrase>
            <sentiment>UNDEFINED</sentiment>
        </comment>
        <comment>
            <author>ජයවික්‍රම</author>
            <date>2016-08-26 07:13:18</date>
            <index>4</index>
            <phrase>ඔබතුමා ගමේ කෙනෙක්. නගරයට ගියා කියල ගැමිකම වෙස් වෙලා නෑ. කවුරු මොනව කිවත් ඔබ රටට ආඩම්බරයක්</phrase>
            <sentiment>UNDEFINED</sentiment>
        </comment>
        <comment>
            <author>මංජුල</author>
            <date>2016-08-26 07:11:50</date>
            <index>5</index>
            <phrase>දොස්තරලා සල්ලි වලට හරිම කෑදරයි කියලා අපේ මුත්තා කිව්වා. ඒක ඇත්තද දන්නේ නෑ.</phrase>
            <sentiment>UNDEFINED</sentiment>
        </comment>
        <comment>
            <author>අකිල</author>
            <date>2016-08-26 07:22:30</date>
            <index>6</index>
            <phrase>දුමින්ද, මෙදාත් බොහෝ ඉසිවර වෙදැදුරන් මුදලට ලොල් නැත සමහරක් එසේ වූවාට. මේවගේ එකකට අදහස් ප්‍රකාශ කරදිදී ඒ ප්‍රවෘත්තියට අදාලව අදහස් දක්වන්න තමන්ගේ කුහකකම ප්‍රදර්ශනය නොකර. වෛද්‍යතුමා දක්වා ඇති අදහස් අප සැමට අදාල දේවල්. ඒක අප සැමගේ සෞඛ්‍ය ගැන මිසක් වෛද්‍ය වෘත්තිය සම්බන්ධ නෙමෙයිනෙ.</phrase>
            <sentiment>UNDEFINED</sentiment>
        </comment>
        <comment>
            <author>ලක්ෂි</author>
            <date>2016-08-26 07:18:38</date>
            <index>7</index>
            <phrase>අපේ රටේ ඉන්න වයසක අයගෙත් අාකල්ප දැන් හුඟක් වෙනස්වෙලා. පෝය දවසට සිල්අරගෙන හවසට ගෙදර ඵනකොට කඩේකින් කොත්තුවක් අරගෙන තමයි ගෙදර ඵන්නෙ. අද අැඟට හරිම අමාරුයි කියල.</phrase>
            <sentiment>UNDEFINED</sentiment>
        </comment>
        <comment>
            <author>බණ්ඩාර -කැකිරාව</author>
            <date>2016-08-26 07:39:51</date>
            <index>8</index>
            <phrase>නිවැරදි ආහාර රටාවනට ජනතාව නැඹුරු කිරීමට විද්‍යුත් මාධ්‍යයට විශාල වගකීමක් පැවරෙනවා එමෙන්ම ක්ෂණික ආහාර, වල අඩංගු අහිතකර රසායන ද්‍රව්‍ය පිළිබදව දැනුම නිසි පරිදි සම්ප්‍රේෂණය කිරීම මහත් වටිනා කටයුත්තකි..එමෙන්ම දරුණු රෝගාබාධ වලට හේතු කාරක වන (පිළිකා කාරක ) කෘතීම රසකාරක සහ වර්ණක අඩංගු අහර පිළිබද වෙළද ප්‍රචාරණය තහනම් කරන්නේනම් අපේ මිනිසුන් සිරුරට හිතකර දේශීය ආහාරවලට වලට නිසැකයෙන්ම යොමුවනු ඇත,</phrase>
            <sentiment>UNDEFINED</sentiment>
        </comment>
        <comment>
            <author>ලසන්ත</author>
            <date>2016-08-26 07:35:56</date>
            <index>9</index>
            <phrase>‘පැරැණි ජීවන රටාවට යළි හුරුවිය යුතුයි‘ අපොයි ඔව්! අපිත් කැමතියි ඉස්සර ගමේ හිටිය වෙදමහත්තයා ආයෙත් එනවා නම්. වෙලාවක් කාලයක් නොබලා, මුදල් ගැන නොසිතා මැරෙණකන් අනුන් වෙනුවෙන්ම කැපවු, මුදල් වලින් තත්වතානන්තරයෙන් නොව වෙදකමින් සතුටු වූ, කිසිදිනෙක සුළු සුළු දේවලට සේවා වර්ජන නොකරපු. තවත් බොහෝ ඇත..</phrase>
            <sentiment>UNDEFINED</sentiment>
        </comment>
    </comments>
</newsArticle>
