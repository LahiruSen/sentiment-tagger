<?xml version="1.0" encoding="UTF-8" standalone="yes"?>
<newsArticle>
    <articleId>494240</articleId>
    <title>‘සංවර්ධන පනත හැදුවේ නීතිය නොදත් අයෙක්‘ - රාජිත</title>
    <author></author>
    <date>2016 දෙසැම්බර් මස 29 11:40:13</date>
    <body>සංවර්ධන විශේෂ විධිවිධාන පනත් කෙටුම්පත සකස් කර ඇත්තේ ශ්‍රී ලංකාවේ නීතිය නොදන්නා පුද්ගලයකු විසින් බවත්, මෙම පනත් කෙටුම්පත යළි සාකච්ඡාවට බඳුන් කර සශෝධනය කර ඉදිරිපත් කළ යුතු බවත් සෞඛ්‍ය ඇමැති දොස්තර රාජිත සේනාරත්න මහතා පැවසීය.
සෞඛ්‍ය අමාත්‍යංශයේ පැවැති සාකච්ඡාවක දී සේනාරත්න මහතා එලෙස කීවේය.
‘සංවර්ධන විශේෂ විධිවිධාන පනත් කෙටුම්පත ගෙනඒමට පෙර රටේ  සංවාදයක් ඇති කළ යුතුයි. පළාත් සභාවල යෝජනා ලබාගෙන වැරදි සකස් කර මෙම කෙටුම්පත ඉදිරිපත් කිරීමට අවස්ථාව තිබුණා. පළාත් සභාවල සහාය අවශ්‍ය නම් පළාත් සභාවල ප්‍රධාන අමාත්‍යවරුන් ඇතුලු අමාත්‍යවරුන් සමග සාකචිඡා කිරීමට අවස්ථාව තිබුණා. මගේ අදහස නම් මෙය පාර්ලිමේන්තුවට පළමුව ඉදිරිපත් නොකළ යුතු බවයි. පළාත් සභාවල මතය විමසීමෙන් පසු පනත් කෙටුම්පත ඉදිරිපත් කිරීමට අවස්ථාව තිබුණා. මෙම පනත් කෙටුම්පතේ සදහන් වෙනවා අමාත්‍යවරයා සද්භාවයෙන් කටයුතු කරනවා නම් නඩු පැවැරීමට නොහැකි බව. මම එම වගන්තියට විරුද්ධයි. මොකද ජනාධිපතිවරයාටත් නඩු පැවැරිය හැකි මොහොතක අමාත්‍යවරයෙකුට මුක්තියක් ලබාදෙන්නේ කොහොමද? මෙම කෙටුම්පතෙනුත් කමිටු හදලා වැඩක් නැහැ. ව්‍යාපෘති ක්‍රීයාත්මක කළ යුතුයි. ශ්‍රී ලංකාව ආයෝජන හිතවාදි රටක් බවට පත් කළ යුතුයි. සංවර්ධන විශේෂ විධිවිධාන පනත් කෙටුම්පත අත්‍යාවශ්‍ය දෙයක්. සංවර්ධන ව්‍යාපෘති එක ස්ථානයකින් ක්‍රියාත්මක කළ යුතු බව මාගේ අදහසයි. මෙම කෙටුම්පත යළි සාකචිඡාවට බදුන් කර ඉදිරිපත් කළ යුතු බව මම ප්‍රකාශ කරනවා. 
 යහපාලන රජයට රට තුළ ලොකු විරෝධයක් නැහැ. රජය කළ වැඩ කොටස් ගැන ප්‍රසාදයක් තිඛෙනවා. රුපියල් සතවලින් එම වැඩ කොටස මනින්න එපා. සංහිදියාව ගොඩනැගෙනවා. පක්ෂ ගැන කථා කරලා වැඩක් නැහැ. රජය තුල සිටිමින් ඇතැම් අමාත්‍යවරුන් හිටපු ජනාධිපතිවරයාගේ මතවාදය ගැන කථා කරනවා. රට ගොඩනැගීමට යහපාලන රජය බිහි කළේ”</body>
    <comments>
        <comment>
            <author>චමින්ද</author>
            <date>2016-12-29 06:47:09</date>
            <index>0</index>
            <phrase>හැම තැනම පරාජය වෙනකන් හිටියේ ඇයි ඕක කියන්න. ඔය පනත සම්මත වුනානම් මම තමා හැදුවේ කියල කට්ටිය ලකුණු දාගන්න එයි.</phrase>
            <sentiment>UNDEFINED</sentiment>
        </comment>
        <comment>
            <author>මොහාන්</author>
            <date>2016-12-29 06:52:13</date>
            <index>1</index>
            <phrase>පුතාට දුන්නා නම් හදලා දෙනවනේ ඕක හරියටම.</phrase>
            <sentiment>UNDEFINED</sentiment>
        </comment>
        <comment>
            <author>නිහාල්</author>
            <date>2016-12-29 07:03:05</date>
            <index>2</index>
            <phrase>කයිවාරුව විතරයි. ආයෙත් පනින්නද කොහෙද පිටපොට ගහන්නේ.</phrase>
            <sentiment>UNDEFINED</sentiment>
        </comment>
        <comment>
            <author>නිශ්ශංක</author>
            <date>2016-12-29 07:32:45</date>
            <index>3</index>
            <phrase>ඔබතුමාට තමන්ගේ අමත්‍යංශයට අදාළව රාජකාරි හරියට කරගන්න බැරුව, තවත් කෑගහන්නේ නැතුව ඉන්න. පරාජය වුණාම දැන් බයිලා කියවනවා.</phrase>
            <sentiment>UNDEFINED</sentiment>
        </comment>
        <comment>
            <author>දීපාල් නිරෝෂ්</author>
            <date>2016-12-29 07:42:21</date>
            <index>4</index>
            <phrase>පනත හැදුවේ ඔය කියන අයෙක් නම් ඇයි පනතට කැබිනට් අනුමැතිය දුන්නේ? පළාත් සභාවල බලය එජාපයට තිබුනා නම් ඔය කිසි ප්‍රශ්නයක් වෙන්නේ නැහැ. යස අගේට සම්මතයි. වැරදුනු තැන බොරුවට ඇඟ බේරගන්න හදනවා.</phrase>
            <sentiment>UNDEFINED</sentiment>
        </comment>
        <comment>
            <author>සම්පත් පතිරණ</author>
            <date>2016-12-29 07:44:18</date>
            <index>5</index>
            <phrase>මෙහෙමත් කැබිනට් එකක්...? ඇමතිවරු කරන දේවල් ඇමති මණ්ඩලේ දන්නෙත් නැහැ</phrase>
            <sentiment>UNDEFINED</sentiment>
        </comment>
        <comment>
            <author>අංගොඩ ලාල්</author>
            <date>2016-12-29 08:19:13</date>
            <index>6</index>
            <phrase>මේ රජයේ තියෙන අවිධිමත් බවට සහ අක්‍රමවත් බවට හොඳම උදාහරණයක් වගේම රජය තුල හෝ කැබිනට් මණ්ඩලය තුල ඉන්න ඈයෝ සාමුහික වගකීම කියන මුලික සින්ධාන්තයවත් නොදන්නා බවත් නේද මේ කියන්නේ . කැබිනට් එකේදී මුකුත් කියන්නේ නැතිව ඒවා අනුමත කරලා ජනතා විරෝධය එනකොට බොරුවට මාධ්‍ය හමු තියල බයිලා කියන එක තමයි රාජිත උන්නැහේගේ රාජකාරිය . මේ ආණ්ඩුව 2017 ඉවර වෙන තුරු තියේවි කියල හිතන්න අමාරුයි</phrase>
            <sentiment>UNDEFINED</sentiment>
        </comment>
        <comment>
            <author>සෙනරත්</author>
            <date>2016-12-29 09:29:08</date>
            <index>7</index>
            <phrase>මෙයාලට පුළුවන් දිව හැරෙන හැරෙන පැත්තට කතා කරන්න</phrase>
            <sentiment>UNDEFINED</sentiment>
        </comment>
        <comment>
            <author>බමුණු ආරච්චි</author>
            <date>2016-12-29 09:33:24</date>
            <index>8</index>
            <phrase>එහෙව් ඔබතුමන්ලද අලුත් ආණ්ඩුක්‍රම ව්‍යවස්ථාවක් හදන්න යන්නේ. මුළු රටම ඊළමක් වෙලා නවතී.</phrase>
            <sentiment>UNDEFINED</sentiment>
        </comment>
        <comment>
            <author>සුනිල්</author>
            <date>2016-12-29 09:52:57</date>
            <index>9</index>
            <phrase>යපාලනයට ඡන්දය දුන් කෙනෙක් හැටියට මේ පනත පරාජයට පත්වීම ගැන යහපාලන සතුටක් මම ලබමි. ජනාධිපති තුමාගේ මුක්තිය ගැන විවේචනය කරපු අපි කොහොමද ඇමති තුමෙකුට එහෙම මුක්තියක් දීම ගැන සතුටු වෙන්නේ?</phrase>
            <sentiment>UNDEFINED</sentiment>
        </comment>
        <comment>
            <author>නිහාල්</author>
            <date>2016-12-29 10:28:26</date>
            <index>10</index>
            <phrase>කැබිනට්ටුවේදී අත උස්සලා දැන් හබස් වෙනකොට ජනතාවට බබා පාට් දානවා එදා අපි ඔහෙලට රැවටුනාට අද රැවටෙන්නේ නෑ</phrase>
            <sentiment>UNDEFINED</sentiment>
        </comment>
        <comment>
            <author>ටෝනි - රියාද්</author>
            <date>2016-12-29 11:22:47</date>
            <index>11</index>
            <phrase>රටේ සමස්ත ජනතාවම සාමයෙන් මෙන්ම සහජීවනයෙන් ජීවත් වෙන්න නම්, එෆ් බී එකේ නිතර දෙවේලේ ජාතිවාදය විකුණන් කන උන්ට වහාම නීතිය ක්‍රියාත්මක කරන්න.</phrase>
            <sentiment>UNDEFINED</sentiment>
        </comment>
        <comment>
            <author>අනුර</author>
            <date>2016-12-29 16:11:13</date>
            <index>12</index>
            <phrase>මෙයට කැබිනට් අනුමැතිය දෙන වෙලාවේ ඔබතුමාත් හිටියා නේද? එතකොට ඔබතුමාත් නීතිය නොදන්නෙක් කියලා ඔබතුමා විසින්ම පිළිගන්නවා.</phrase>
            <sentiment>UNDEFINED</sentiment>
        </comment>
        <comment>
            <author>සිරි</author>
            <date>2016-12-29 20:16:32</date>
            <index>13</index>
            <phrase>කොහොමත් ඔයාලා වගේ අය තමා ඔතන ඉන්නේ.</phrase>
            <sentiment>UNDEFINED</sentiment>
        </comment>
        <comment>
            <author>රොකී</author>
            <date>2016-12-30 00:25:00</date>
            <index>14</index>
            <phrase>නීතිය හරියට ක්‍රියාත්මක නොවන බවයි අපට නම් පෙනෙන්නේ, ඔබතුමාට තියන චෝදනා වල හැටි බැලුවහම.</phrase>
            <sentiment>UNDEFINED</sentiment>
        </comment>
        <comment>
            <author>සෙන්සාන්</author>
            <date>2016-12-30 02:54:20</date>
            <index>15</index>
            <phrase>මෙහෙමත් දේශපාලකයෝ?</phrase>
            <sentiment>UNDEFINED</sentiment>
        </comment>
    </comments>
</newsArticle>
