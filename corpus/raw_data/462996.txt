<?xml version="1.0" encoding="UTF-8" standalone="yes"?>
<newsArticle>
    <articleId>462996</articleId>
    <title>‘ට්‍රේල් 2016‘ සමග මාස් /රාජකීයයෝ අත්වැල් බඳිති</title>
    <author>අතුල දේවප්‍රිය</author>
    <date>2016 සැප්තැම්බර් මස 30 12:16:06</date>
    <body>මාස් හෝල්ඩින්ග්ස් සමාගසම සහ කොළඹ රාජකීය විදුහල් ශිෂ්‍ය සංගමය එක්ව පිළිකා වාට්ටුවක් ඉදිකිරීම සඳහා වන ‘ට්‍රේල් 2016‘වැඩසටහනට සහයෝගය දීමට තීරණය කර ඇතැයි ‘කලර්ස් ඔස් කරේජ්‘ භාරයේ අධ්‍යක්ෂ සරින්ද උනම්බුව මහතා පැවසීය.
ට්‍රේල් වැඩසටහන ඔක්තෝබර් 6 වැනිදා ආරම්භ වීමට නියමිතය.  2011 දී ඇරැඹි ට්‍රේල් වැඩසටහන දෙවුන්දර තුඩුවේ සිට පේදුරුතුඩුව දක්වා පාගමනක් සංවිධානය කළ අතර එයින් ඇමරිකා ඩොලර් මිලියන 2.6ක් එක්රැස් කරගැනීමට සමත්වූ බවද කියති. ඒ අනුව 2014 ජනවාරියේ දී තෙලිප්පලේ ට්‍රේල් පිළිකා රෝහල විවෘත කැරිණි.  මෙවර ගාල්ල කරාපිටිය ශික්ෂණ රෝහලේ නව පිළිකා ඒකකයක් ඉදිකිරීම ඔවුන්ගේ අපේක්ෂාවයි.
එහි සන්නාම තානාපති ප්‍රවීණ ක්‍රිකට් ක්‍රීඩක මහේල ජයවර්ධනද අද පැවැති මාධ්‍ය හමුවට එක්විය. මාස් හෝල්ඩින්ග්ස් අධ්‍යක්ෂ අජේ අමලීන්, රාජකීය විදුහල් ශිෂ්‍ය සංගමයේ මහේන් පෙරේරා, අතුල මුණසිංහ, මිතිල මෙන්ඩිස්, මංජු ආරියරත්න ආදීහුද එක්ව සිටියහ.</body>
    <comments>
        <comment>
            <author>චාමර</author>
            <date>2016-10-01 08:31:43</date>
            <index>0</index>
            <phrase>පිළිකා වැඩිවෙන්නේ ආතතිය,අසහනය වැඩිකමින්. ජනතාවගේ ආතතිය, අසහනය නැතිකිරීම සඳහා කටයුතු කරනමෙන් ඉල්ලා සිටිමි. සෞඛ්‍ය සම්පන්න අාහාර වේලක් සහ දෛනික කටයුතු වල ගුණාත්මකබවක් ඇතිකිරීමට කටයුතු කරන මෙන් ඉල්ලා සිටිමි. දුහුවිල්ල, දුම්, අපිරිසිදුකම යන සෞඛ්‍යයට අහිතකර දේ නැතිකරන වැඩපිළිවෙලක් ඇතිකර දෙනමෙන්ද ඉල්ලා සිටිමි.</phrase>
            <sentiment>UNDEFINED</sentiment>
        </comment>
    </comments>
</newsArticle>
