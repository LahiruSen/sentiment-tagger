<?xml version="1.0" encoding="UTF-8" standalone="yes"?>
<newsArticle>
    <articleId>167994</articleId>
    <title>මෙහෙමත් ජීවිත</title>
    <author>චමින්ද මඩවල</author>
    <date>2013 සැප්තැම්බර් මස 07 00:28:51</date>
    <body>පසුගිය වසරේ දෙසැම්බර 23 වැනිදා රාත්‍රි 9.20ට ජෙනෝවා දුම් රිය ස්ථානයේන් මිලානෝ නුවර බලා පිටත්වන විශේෂ ශීඝ්‍රගාමි දුම්රිය බලාපොරොත්තුවෙන් මා නැවතී සිටියෙමි. මෙදින ඇඟ කිලි පොලායන සීත දෙශගුණයක් සහිත දිනක් විය.
සෙන්ටිග්‍රේඩ් අංශක රින 4 දක්වා උෂ්ණත්වය පහත බැස තිබිණි. දුරියට තවත් වෙලා තිබු බෑවින් මා අසල තිබු  කෝෆි මැෂිමක් අසලට ගියේ කෝපි කෝප්පයක් මිලදි ගැනීම සඳහාය. ඔබට පුලුවන්ද මටත් කෝපි කෝප්පයක් අරන් දෙන්න?  මා පිටුපසින් පැමිණි හැඩිදැඩි මිනිසෙක් මගෙන්ඇසීය.
මුහුණ පුරාම රෑවුල වවා තිබු ඔහු කුඩා ළමයින් බෙහෙවින් ආස කරන නත්තල් සීයා වැනිය. එහෙත් ඔහුගේ රැවුල මෙන්ම ඇද සිටි ඇදුමත් පාවහන් පවා දුර්වර්ණ වී තිබිණි.  අත රැදි තරමක් වීශාල ගමන් මල්ලකි. මොහු යාචකයෙකු බවට අනුමාන කළ මම කෝපි කොප්පයක් ගෙන ඔහුට ලබා දුන්නෙමි.
ඔබට බෙහෙවින් ස්තුතියි. යාචකයා එසේ කීය. ඔහුගෙ ස්තුතිය පිළිගත් බවට ඇග වු මම අසල   ගිමන් හලට ගියෙමි. ඒ අධික සීතලෙන් බේරීම සදයාය.
විනාඩි කිහිපයකට පසු යාචකයා ද මා අසලට විත් අසුන් ගත්තේය. ‘ඔබ මොන රටේද? ‘ ඔහුගෙන් පැනයකි.  ‘මම ශ්‍රි ලංකාවේ.‘
‘ හරියට හරි මම නිකමට හිතුවා ඔබ ලංකාවේ වෙන්න ඇති කියා. මා තුන් පාරක් ලංකාවට ගිහින් තියෙනවා හරිම ලස්සන රටක් මම මේ වන විට රටවල් 14ක සංචරය කර  තියෙනවා. ඒ අතරින් මම ආසම රට ශ්‍රි ලංකාව.
යුද්දේ ඉවර වුණා කියලා මම පත්තර වලින් දැක්කා. දෑන් රට දියුණු ඇති නේද? යුද්ධය තිබුනේ නැත්නම් ඔබේ රට ලොකේ දියුණුම රටක්. බලන බලන අත ස්වාභාවික සම්පත් වලින් පිරිලා රට වටේම සුන්දර මුහුද. ඒ හැම එකකටම වඩා වටින සම්පතක් ඔබේ රටේ තියෙනවා. ඒ තමයි තරුණ සම්පත.
මගේ රටේ රැකියා නියුක්ත තරුණයන් දහයකට විශ්‍රාමිකයින් හත් දෙනෙක් ඉන්නවා. ඒක රටක ආර්ථිකයට බරක්එ. ඔබේ රටෙ ඒ ප්‍රතිශතය බෙහෝ අඩුයි. තරුණ සම්පතින් හරියට වැඩක් ගත්තොත් එයම ඇති රටක් දියුණු කරන්න.‘
යාචකයා කියන දෙයින් මා තැති ගෙන සිටිමි. මෙවන් පුද්ගලයකු යාචකයකු විය හැකිද? නැතහොත් මොහු රහස් පරික්ෂක වරයෙක්දැයි මා සැක කළෙමි.
‘මම ඔබෙන් ප්‍රශ්නයක් අහන්නද?‘
‘ඔව් අහන්න.‘
‘ඇත්තෙන්ම ඔබ කව්ද? මම ඔහුගෙන් ඇසීමි.
‘මා ගැන ඔබට කියන්න බොහෝ දේ  තියෙනවා. ඔබට වෙලා තියෙයිද? ‘
‘ඔව් මට තව වෙලා තියෙනවා.‘
යාචකයා ජැකට් සාක්කුවට අත දමා කුමක් හෝ සොයයි. ඔහු හැදුණුම්පතක් ගෙන මා අත තැබීය. සොප්‍රානා මර්තින් අවුරුදු 58යි. නාවික ඉංජිනෙරු ජෙනෝවා වරාය අධිකාරිය එහි සටහන්ව තිබිණි. ඉංජිනේරුවකු වු මොහු යාචකයකු වුයේ කෙසේද? මා හට සිතිමට පවා නොහැකිය.  
‘ඇයි ඔබට මෙහෙම වුණේ?‘  මාගේ පැනයට දුර්වර්න රැවුල අතරින් අහිංසක සිනාවක් පෑ ඔහු මෙසේ කීය.
‘මට හොදට සල්ලි තිබුණා.  අම්මා තාත්තා මගේ බිරිද මගේ පුංචි පුතා එක්ක අපි හැමෝම සතුටින් ජිවත් වුණා. මීට අවුරුදු හතකට කලින් මගේ බිරිද රිය අනතුරකින් මිය ගියා. ඇය ගුරුවරියක් . එක හරිම වේදනාවක්. ඒ වේදනාව යටපත් කරගෙන මමත් මගේ අම්මත් තාත්තත් අවුරුදු තුනේ පුංචි පුතත් අලුත් ජීවිතයක් පටන් ගත්තා.
ඒ මූසල දවසේ අපි එකට වාහනයෙන් ගමනක් යමින් සිටියා. එය දෙවැනි  පෙළේ අධිවේගී මාර්ගයක්. මගේ පුතා අඩන්න ගත්තා එයාට වැසිකිලි යන්න ඔනෑ කියා. පාරෙන් එහා පැත්තේ තිබුණ කෝපි හලකට යන්න කියා මම මොටර් රථය නැවැත්තුවා. අම්මයි තාත්තයි පුතා මැදි කරගෙන විගහට පාර පැන්නා.
නළාව ගහගෙන අධික වේගයෙන් ආ  විශාල ලොරියක් ඒ තුන් දෙනාව යටකරන් ගියේ මගේ ඇස් ඉදිරි පිටමයි. මගේ ජිවිතේ සියලු දේ මට නැතිවුණා.
 අපි මධු සමය ගෙවන්න ගියේ ලංකාවට මාසයක් එහේ හිටියා. මගේ බිරිද ගොඩාක් ආසයි ඔබේ රටට. මධුසමය ගෙවා අපි ඉතාලියට එනකොට මගේ බිරිද අම්මා කෙනෙක් වෙලා. ඒ මූසල ගෙදර අතහැර  මා පාරට බැස්සා. මට මට භෞතික දේවලින් වැඩක් නැහැ.  අද මම  නාදුනන මිනිස්සු එක්ක මේ විදියට ජිවත් වෙනවා.
අද මෙතන හෙට තව තැනක. මුදල් නැතිව දුම් රියේ යනකොට ටිකට් පරික්ෂකලා මා  බස්සන තැන මගේ නැවතුමයි.‘
 ගල් ගැසී ඔහුගේ කතාව අසා සිටි මා පියවි සිහියට පැමිණියේ දුම්රිය තුන්වන වෙදිකාවට පැමිණි පසුය.
පසුගිය දිනක මා මිලානෝ සිට පාදෝවා බලා අධිවෙගි දුම්රියෙන් පැමිණෙමින් සිටියෙමි.
දුම්රිය බ්‍රේසියා නැවතුමෙන් නවත්වා නැවත සෙමින් ගමන් ආරන්භ කැරිණි. ජිවිතේ තමන් ආස කල ආදරය කළ සියලු දේ නැතිවුණු භෞතික දේ අතහැර යාචකයකු බවට පත් වු මෙම සොඳුරු උගත් යාචකයා වේදිකාවේ බංකුවක් මත ඉදගෙන සිටිනු මා දුටුවෙමි. ඔහුගේ කිසිවක් වෙනස් වි නොමැත. දුර්වර්ණ රැවුල කාලෙකින් නොපීරෑ හිසකෙස් එසේමය. කඩ මල්ලද ඔහු අසලම විය. හැරමිටියක් වැනි ලී දණ්ඩක් බංකුවට හෙත්තු කොට තිබිණි. ජිවිතයෙ කෙදෙනක හෝ මෙම සොදුරු යාචකයා මා හට නැවත මුණගැසෙනු ඇත.</body>
    <comments>
        <comment>
            <author>රූමි</author>
            <date>2013-09-11 12:35:42</date>
            <index>0</index>
            <phrase>මෙලොව කිසිවෙකුටත් මෙවන් දෙයක් සිදු නොවේවා......</phrase>
            <sentiment>UNDEFINED</sentiment>
        </comment>
        <comment>
            <author>ජයී තිසර</author>
            <date>2013-09-11 14:45:22</date>
            <index>1</index>
            <phrase>දුක්බර කථාවකි. පටාචාරා චරිතයන් අතීතයේ පමණක් නොව වර්තමානයේද ඉතාමත් දියුණු රටවලද නිතර නිතර දකින්නට ඇත. සුන්වූ බලාපොරොත්තු ඇති මනසක් වියරු වැටීමෙන් වලක්වා ගැනීමට විශාල ආත්ම ශක්තියක් නැතිනම් ජීවිතයේ අතරමං වේ. භෞතික දේවල් පමණක් නොව බොහෝ විට ජීවත්වීමද එපා වේ. ඔහුගේ සත්‍ය නෑදෑ හිතමිතුරන් මේ අවස්ථාවෙදී ඔහුව මේ විපතින් ගලවා ගත යුතුයි. මා සිතන්නේ ඔහුගේ ජීවිත කළකිරීම මෙහි ඇති විශාලම ප්‍රශ්නයයි.</phrase>
            <sentiment>UNDEFINED</sentiment>
        </comment>
        <comment>
            <author>බුද්දික</author>
            <date>2013-09-11 17:43:04</date>
            <index>2</index>
            <phrase>හරිම දුක හිතෙන කතාවක්. මමත් ඉන්නේ ඔය කියන පැත්තක තමා.</phrase>
            <sentiment>UNDEFINED</sentiment>
        </comment>
        <comment>
            <author>පෙරේරා</author>
            <date>2013-09-11 23:45:49</date>
            <index>3</index>
            <phrase>වෙලාවකට ජීවිතේ හරිම සුන්දරයි ඒ වගේම ගැඹුරුයි .........ඔය වගේ කතා අනන්තයි ඉතාලිය කියන්නේ ලස්සන රටක් හැබැයි මගේ රට වගේ නෙමෙයි ,,,,,,,,,,,,,ඔය වගේම කෙනෙකුට මම හැම උදේම කෝපි කෝප්පයක් දුන්නා ....උදේ පාන්දරම මම රෙස්ටුරන්ට් එක අරිනකම් බලන් ඉන්නවා හොඳටම හීතලේ ...........නමුත් දැන් කාලෙකින් අවේ නැහැ .........පුදුම ජීවිත ........</phrase>
            <sentiment>UNDEFINED</sentiment>
        </comment>
        <comment>
            <author>තුෂාර</author>
            <date>2013-09-12 11:14:14</date>
            <index>4</index>
            <phrase>අපේ ජිවිත අස්තිරයි ඕක සාමාන්‍ය දෙයක්</phrase>
            <sentiment>UNDEFINED</sentiment>
        </comment>
        <comment>
            <author>තරු</author>
            <date>2013-09-12 11:14:15</date>
            <index>5</index>
            <phrase>තිසර හරි</phrase>
            <sentiment>UNDEFINED</sentiment>
        </comment>
        <comment>
            <author>චන්ද්‍රා</author>
            <date>2013-09-12 12:33:06</date>
            <index>6</index>
            <phrase>ජිවිතයේ අනිත්‍ය දකින කෙනෙකුට මේක හොද කමටහනක් , හේතුපල දහම මේකයි , ජිවිත අවබෝධ කරගැනීමට උතුම් භාවනාවක් වේවා</phrase>
            <sentiment>UNDEFINED</sentiment>
        </comment>
        <comment>
            <author>ශශිනි</author>
            <date>2013-09-13 14:46:26</date>
            <index>7</index>
            <phrase>මම නම් කැමති නැහැ යාචකයා කියනවට</phrase>
            <sentiment>UNDEFINED</sentiment>
        </comment>
        <comment>
            <author>දිල්</author>
            <date>2013-09-13 19:32:53</date>
            <index>8</index>
            <phrase>බුදු දහමින් ඔය ප්‍රශ්නයට නියම පිළිතුර තිබෙනවා. අපේ බෞද්ධයොත් වයසට යනකම්ම ඉන්නවා ධර්මාවබෝධය ලබා ගන්න.</phrase>
            <sentiment>UNDEFINED</sentiment>
        </comment>
        <comment>
            <author>නිමල්</author>
            <date>2013-09-14 02:33:51</date>
            <index>9</index>
            <phrase>මෙවන් විපත් කිසි කලෙක කිසිවිටක කිසිම කෙනෙකුට නොවේවා! මේ මගේ ප්‍රාර්ථනාවයි......</phrase>
            <sentiment>UNDEFINED</sentiment>
        </comment>
        <comment>
            <author>ඩොන්</author>
            <date>2013-09-14 04:39:52</date>
            <index>10</index>
            <phrase>ලංකාව හරිම සුන්දරයි. ඕස්ට්‍රේලියාවේ සැළයකට ගියත් කන්න පළතුරක් නැහැ. ලංකාවේ එහෙමද?</phrase>
            <sentiment>UNDEFINED</sentiment>
        </comment>
        <comment>
            <author>දිසානායක</author>
            <date>2013-09-14 19:36:39</date>
            <index>11</index>
            <phrase>අපි ඒ අතින් වාසනාවන්තයි. මොකද අපිට නිර්මල බුදු දහමේ සුවද ආග්‍රාහණය කරන්න පුළුවන් පරිසරයක උප්පත්තිය ලබලා තියනවා. කුඩා කල සිටම දහමට නැඹුරු විය යුතුයි. එවිට ජීවිතය පිරිපුන් බව හැගෙනවා. යම් වැටීමක් වූ කල නැගී සිටීමේ ආත්ම ශක්තිය බුදුදහම තුලින් මනස පොසණය කරනවා. මහලු වී මනසේ ක්‍රියා කාරිත්වය අඩපන වූ විට දහමට නැබුරුවීම නිෂ්පල දෙයක්. ලද මනුස්ස ආත්මයට වටිනාකමක් ලබා ගැනීමට සියලු දෙනා විර්‍ය ගත යුතුයි. සියලු දෙනාට තෙරුවන් සරණයි.(නදී) .</phrase>
            <sentiment>UNDEFINED</sentiment>
        </comment>
        <comment>
            <author>හිමාෂි</author>
            <date>2013-09-14 20:00:45</date>
            <index>12</index>
            <phrase>ඇයි මෙහෙම උනේ ? කිසිම දවසක කාටවත් මේ වගේ දෙයක් වෙන්න එපා කියල ප්‍රර්ථනා කරනවා.</phrase>
            <sentiment>UNDEFINED</sentiment>
        </comment>
        <comment>
            <author>රූපවතී</author>
            <date>2013-09-14 23:39:36</date>
            <index>13</index>
            <phrase>ඔහුට සැනසීම ලැබේවා...! හිතට වේදනාවත් සමග නෙතට කදුලක් ආවා,,ඒ ලිපිය කියවද්දී ...?</phrase>
            <sentiment>UNDEFINED</sentiment>
        </comment>
        <comment>
            <author>නිශාන්ත -නාපොලි නගරය</author>
            <date>2013-09-16 17:15:51</date>
            <index>14</index>
            <phrase>මම නම් බුදු දහම නම් දර්ශනය ගැන ඒ අහිංසක මනුස්සයට කියලා දෙනවා .ඔහුගේ දුක වේදනාව තරමක්වත් තුනීවෙන්න.කාට හරි ආයෙත් හම්බ වුනොත් ඒ දෙය කරන්න. ඒක මහත් පිනක්</phrase>
            <sentiment>UNDEFINED</sentiment>
        </comment>
        <comment>
            <author>නදුන්</author>
            <date>2013-09-19 18:22:19</date>
            <index>15</index>
            <phrase>දුප්පත් පොහොසත් භේදයක් නැහැ, බඩගින්න කාටත් පොදුයි</phrase>
            <sentiment>UNDEFINED</sentiment>
        </comment>
        <comment>
            <author>මැනුවෙල්</author>
            <date>2013-09-22 22:51:12</date>
            <index>16</index>
            <phrase>ඒ මනුස්සයාව අපේ රටට ගෙනල්ලා සළකලා උගතාගෙන් වැඩක් ගත්තානම් හරි</phrase>
            <sentiment>UNDEFINED</sentiment>
        </comment>
        <comment>
            <author>දුලා</author>
            <date>2013-09-23 17:23:33</date>
            <index>17</index>
            <phrase>සමහර විට බලපොරොත්තු නැති ඒ ජිවිතේ ගොඩක් හොදයි</phrase>
            <sentiment>UNDEFINED</sentiment>
        </comment>
    </comments>
</newsArticle>
