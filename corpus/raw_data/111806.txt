<?xml version="1.0" encoding="UTF-8" standalone="yes"?>
<newsArticle>
    <articleId>111806</articleId>
    <title>අල් කයිඩා සැකකරුවෝ දෙදෙනෙක් ස්පාඤ්ඤ පොලිසියට කොටුවෙති</title>
    <author>ඒඑෆ්පී පුවත් ඇසුරිනි  මැඞ්රිඞ් නුවරදීය</author>
    <date>2013 අපේ‍්‍රල් මස 25 00:04:34</date>
    <body>බෝම්බ පුපුරුවමින් මහා ජීවිත විනාශයක් සිදු කිරීමට සැලැසුම් කළ අල් කයිඩා සැකකරුවන් දෙදෙනකු අත්අඩංගුවට ගත් බව ස්පාඤ්ඤ ආරක්ෂක අංශ පවසයි. අත්අඩංගුවට ගෙන ඇත්තේ ස්පාඤ්ඤයේ පදිංචි නූ මඩියෝනී නමැති 23 හැවිරිදි ඇල්ජීරියානු ජාතිකයකු සහ 52 හැවිරිදි එසන් එල් ජවෝනී නමැති මොරොක්කෝ ජාතිකයකුය. ආරක්ෂක අංශ මොවුන් දෙදෙනා ගැන දීර්ග කාලයක් තිස්සේ සෝදිසියෙන් සිටි බවත්, පෙරේදා (23) රාති‍්‍රයේ මොවුන් අත්අංඩගුවට ගත් බවත් පැවැසීය. මොවුන් දෙදෙනා අත්අඩංගුවට ගෙන ඇත්තේ එකිනෙකට වෙනස් ස්ථාන දෙකකදීය. මොවුන් මාලි රාජ්‍යයේ කි‍්‍රයාත්මක උතුරු අපි‍්‍රකා අල් කයිඩා ජාලය සමඟ සමීප සබඳතා පැවැත්වූ අය බවත් ස්පාඤ්ඤ ආරක්ෂක අංශ වැඩි දුරටත් කියා සිටී. ඇමෙරිකාවේ බොස්ටන් නුවර මැරතන් තරගයට එල්ල වූ බෝම්බ ප‍්‍රහාරයෙන් පසු බටහිර රටවල් තම තමන්ගේ ප‍්‍රධාන නගරවල ආරක්ෂාව තර කළ අතර, සැක කටයුතු පුද්ගලයන් වහ වහා අත්අඩංගුවට ගනිමින් සිටියි. කැනඩා පොලිසිය ද අල් කයිඩාවට සම්බන්ධ ඉස්ලාමීය සැකකරුවන් දෙදෙනකු අත්අඩංගුවට ගත්තේය. එම සැකකරුවන් දෙදෙනා අල්ලා ගත්තේ කැනඩාවේ ටොරෙන්ටෝ සිට ඇමෙරිකාවේ නිව්යෝර්ක් නුවර බලා ධාවනය වන මගී දුම්රියක්, බෝම්බ අටවා පුපුරුවා පීලි පැනීමට සලස්වා, මහා ජීවිත හානියක් සිදු කිරීමට සැලැසුම් කර තිබියදීය.
 </body>
    <comments>
        <comment>
            <author>රිෂාඩි</author>
            <date>2013-04-25 11:45:56</date>
            <index>0</index>
            <phrase>හනේ ඒක නේන්නම් නේ බොස්ටන් ප්‍රහරය් එහෙනම් මේකට හේතුව පව්.</phrase>
            <sentiment>UNDEFINED</sentiment>
        </comment>
        <comment>
            <author>මධු</author>
            <date>2013-04-25 13:06:38</date>
            <index>1</index>
            <phrase>ලෝකයෙන්ම තුරන් කරන්න ඕනෑ. හොද පුවතක් !</phrase>
            <sentiment>UNDEFINED</sentiment>
        </comment>
        <comment>
            <author>මහේෂ්</author>
            <date>2013-04-25 21:13:27</date>
            <index>2</index>
            <phrase>දැන් මේගොල්ලන්ට තේරෙනවා ඇති මේ ත්‍රස්තවාදය කියන එකේ තරම. අනිවාර්යයෙන්ම මේ මිනිමරන එක කජු කනවා වගේ කියලා හිතාගෙන ඉන්න, බෙලි කපන්න ගෙදර ඉඳන්ම පුරුදු කරපු මේ ම්ලේච්චයෝ නම් ලෝකෙන්ම තුරන් කරන්න ඕනෑ</phrase>
            <sentiment>UNDEFINED</sentiment>
        </comment>
        <comment>
            <author>ඩොන්</author>
            <date>2013-04-26 01:42:33</date>
            <index>3</index>
            <phrase>ලගදීම ලංකාවෙත් බලාපොරොත්තු වෙන්න වේවිද දන්නෙ නැහැ</phrase>
            <sentiment>UNDEFINED</sentiment>
        </comment>
    </comments>
</newsArticle>
