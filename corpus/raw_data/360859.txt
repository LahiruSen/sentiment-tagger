<?xml version="1.0" encoding="UTF-8" standalone="yes"?>
<newsArticle>
    <articleId>360859</articleId>
    <title>සෝභිත හිමි පැරිස් මලින් පිදේ</title>
    <author>සුනිල් ආනන්ද පැරිසියේ සිට</author>
    <date>2015 නොවැම්බර් මස 13 19:07:01</date>
    <body>අපවත් වී වදාළ මාදුළුවාවේ සෝභිත හිමිපාණන්ට පිං අනුමෝදන් කොට මල් පහන් පූජාවක් පැරීසියේ ඵෙතිහාසික රිපබ්ලික් නිදහස් චතුරශ‍්‍රයේ දි  ශ්‍රීලාංකික සිංහල දෙමළ, මුස්ලිම්, ජනතාවගේ සහභාගිත්වයෙන් 11 වෙනි බදාදා සවස සිදුවුයේය.
පැරීසියේ වෙසෙන ශ්‍රීලාංකිකයෝ විශාල ප‍්‍රමාණයක් එක්ව සිටි මෙම පිංකමට පැරීසියේ සමාධි විහාරාධිපති පූජ්‍ය තලංගල්ලේ සුමංගල හිමි, කිරින්දේ ධම්මාලෝක හිමි, ඇමෙරිකාවේ නෙවාඩා බෞද්ධ විහාරවාසී තවලම සරණ හිමි, හිගුරක්ගොඩ අධ්‍යාපන කොට්ඨාශයේ අධ්‍යාපන අධ්‍යක්ෂක ගිරිතලේ සිරිසුජාත හිමි, උපාධ්‍ය නිමන්ත පීරිස් පියතුමා, මොහොමඞ් නවාස් අබ්දුල් අසීස් මුස්ලිම් පූජක තුමා, ප‍්‍රංශයේ ශ්‍රීලංකා තානාපති තිලක් රණවිරාජා මහතා ඇතුළු තානාපති කාර්යය මණ්ඩලය සහභාගීව සිටියහ.
පැරීසියේ ඵෙතිහාසික සුප‍්‍රසිද්ධ ස්ථානයක භික්ෂූණ් වහන්සේ කෙනෙකු වෙනුවෙන් මෙවැනි පිංකමක් පැවැත්වූ ප‍්‍රථම අවස්ථාව මෙයයි.
යහපාලනය උදෙසා පෙරමුණ ගත් ප්‍රථම විදේශීය සංවිධානයවූ පැරිස් එකමුතුව මෙම පිංකම සංවිධානය කළේය.
පැරිස් සමාධි බෞද්ධ විහාරාධිපති තලංගල්ලේ සුමංගල හිමියයෝ පැමිණි පිරිස් පංච ශීලයේ පිහිටුවා පිංකම ආරම්භ කළහ.
මුළු මහත් ශ්‍රීලාංකේය ජාතියම සසලව සිටින මේ අතිශය අනුවේදනීය හැඟුම් බර මොහොතේ සෝභිත නාහිමියන්ගේ සියළු ශිෂ්‍ය පුත‍්‍රයින් වහන්සේලාටත් කෝට්ටේ ශ්‍රී නාග විහාරස්ථාදායක කාරකාදී පින්වතුන්ටත්, ශ්‍රීලංකා රජයටත්, සමස්ත රටවැසි ශ්‍රීලාංකිකයන්ටත්, සාතිශ්‍යය සංවේගය මෙයින් ප්‍රකාශ කරන බව , ගරු මාදුළුවාවේ සෝභිත නාහිමිපාණන් වහන්සේ නිවන් දකින්නට පෙර නැවත එක් වරක් හෝ අප මාතෘ භූමියේම ඉපදේවා යනුවෙන් පිං අණුමෝදනා දේශනය ආරම්භ කරමින් ප‍්‍රංශයේ කිරින්දේ ධම්මාලෝක හිමියන් පැවසූහ.
 දෙමළ ජනතාව හා දෙමළ සංවිධාන වෙනුවෙන් සරවනා සුබ‍්‍රමනියම්  මහතාද මුස්ලිම් ප‍්‍රජාව නියෝජනය කරමින් මොහොමඞ් නවාස් අබ්දුල් අසීස් මුස්ලිම් පූජක තුමාද ප‍්‍රංශයේ ශ්‍රීලංකා තානාපති තිලක් රණවිරාජා මහතා හා වෙනත් ශ්‍රීලාංකිකයන්ද කතා පැවැත්වූහ.
සියලූ ජාතීන් එකමුතුව ශ්‍රීලාංකිකයන් ලෙස පැවැත්වූ මෙම පිංකමට සහභාගි වීමට ලැබීම ගැන සතුටු වන බව ප‍්‍රකාශ කළ රණවිරාජා මහතා පැරිස් එකමුතුවට ස්තුති කළේය.
මතක වස්ත‍්‍ර පුජා කිරීම හා පැන් වැඞීම තානාපති තුමා සහ පැරිස් එකමුතුවේ කැඳවුම්කරු පුෂ්පසිරි ද අල්විස් මහතා ඇතුළු ප‍්‍රධානීහු සිදුකළහ. පැමිණි පිරිස් පහන් දල්වා මලින් පුදා සෝභිත හිමිපාණන්ට උන්වහන්සේට අවසන් ගෞරවය පුද කළහ.
 </body>
    <comments>
        <comment>
            <author>රාමන්</author>
            <date>2015-11-13 17:35:59</date>
            <index>0</index>
            <phrase>ඔබවහන්සේට අමාමහ නිවන් සුව ලැබේවා!</phrase>
            <sentiment>UNDEFINED</sentiment>
        </comment>
        <comment>
            <author>කුලරත්න</author>
            <date>2015-11-13 18:47:04</date>
            <index>1</index>
            <phrase>ඔබවහන්සේට නිවන් සුව ලැබේවා!</phrase>
            <sentiment>UNDEFINED</sentiment>
        </comment>
        <comment>
            <author>ලක්ෂිත පැරිසිය</author>
            <date>2015-11-13 19:16:36</date>
            <index>2</index>
            <phrase>නිවන් සුව ලැබේවා!</phrase>
            <sentiment>UNDEFINED</sentiment>
        </comment>
        <comment>
            <author>විජිත්</author>
            <date>2015-11-14 12:25:26</date>
            <index>3</index>
            <phrase>අපවත්වි වදාළ ගරුතර මාදුළුවාවේ සෝභිත ස්වාමින්වහන්ස, ඔබ වහන්සේ දිනු මවුබිම වෙනුවෙන් ඔබවහන්සේ ඉටුකළ අප්‍රමාණවත් කැපකිරීම් වල ප්‍රතිපල ටිකෙන් ටික භුක්තිවිඳිමින් සිටින මේ මොහොතේදීම ...ඔබවහන්සේ අප අතහැර නික්මයාම කෙසේවත් දරාගත නොහැකි වේදනාවකි.හිමියනි, නිම කිරීමට ඇති සද් කාර්යයන්, නිමකළ ඒවාට වඩා බොහෝය..දැන් දැන් ප්‍රශ්න පිට ප්‍රශ්න මතුපිටට පැමිණෙමින් පවතී..අපි දැන් හුදකලාව...ඒවාට කෙසේ මුහුණ දෙන්න දැයි යමෙක් පවසනු ඇසුවෙමි..ගරුතර අපේ හාමුදුරුවනේ, නිවන්දක්නා ජාතිදක්වා එකම එකවරක්වත් ඔබ වහන්සේ මතු ආත්මයක අපේ රටේම ඉපිද අප හැම පෙළනා දහසක්වූ කරදර කම්කටොලුවලින් අප රට නිදහස් කරදී,අවසානයේදී උතුම්වූ නිවන්සුවයට පත්වේවා කියා අපරමිතවූ පිවිතුරු සිතින් ප්‍රර්ථනා කරමි.</phrase>
            <sentiment>UNDEFINED</sentiment>
        </comment>
        <comment>
            <author>සුසන්ත වේරගම පැරිසිය</author>
            <date>2015-11-14 14:51:53</date>
            <index>4</index>
            <phrase>ගරු ස්වාමීන්වහන්ස ඔබ වහන්සේටත් අගෞරව වන ආකාරයට පහත් වචන භාවිතා කරමින් නවීන තාක්ෂණයේ මෙවලම් ඇසුරෙන් හැසිරෙන ගැහැණු පිරිමි පිරිසක් පැරිසියේ සිටිති . ඔවුන් පන්සල් යති .මල් පුජා කරති .පහන් දල්වති .පිරිත් අසති .සමහරුන් සිලුත් ගනිති .තමන් අකමැති අයට ඉහත පිරිමි පන්සල් වලදී මිනිසුන්ට තඩි බාති .ඒ ඔවුන්ගේ දෙමාපියෝ ඔවුන්ව හදල තියෙන හැටි .ගරු සෝභිත හාමුදුරුවනේ එම මෝඩයන්ට කමා කරනු මැන</phrase>
            <sentiment>UNDEFINED</sentiment>
        </comment>
        <comment>
            <author>නිරෝෂනි</author>
            <date>2015-11-14 17:52:16</date>
            <index>5</index>
            <phrase>සෝභිත ස්වාමීන් වහන්සේට නිවන් සැප ලැබේවා!</phrase>
            <sentiment>UNDEFINED</sentiment>
        </comment>
        <comment>
            <author>රොහාන් දයාදර</author>
            <date>2015-11-14 18:53:52</date>
            <index>6</index>
            <phrase>සුසන්තට මමත් එකඟයි.</phrase>
            <sentiment>UNDEFINED</sentiment>
        </comment>
        <comment>
            <author>අල්විස්</author>
            <date>2015-11-14 21:05:59</date>
            <index>7</index>
            <phrase>සුසන්ත, පැරිසියේත් ඔහොම වෙනවාද? වෙන්න බැහැ, වෙන්න බැහැ කොහොමටත් විශ්වාස කරන්න බැහැ....</phrase>
            <sentiment>UNDEFINED</sentiment>
        </comment>
        <comment>
            <author>සරත්</author>
            <date>2015-11-15 08:44:31</date>
            <index>8</index>
            <phrase>සෝභිත ස්වාමීන් වහන්සේට නිවන් සැප ලැබේවා!</phrase>
            <sentiment>UNDEFINED</sentiment>
        </comment>
        <comment>
            <author>සල්ගාදු පැරිස්</author>
            <date>2015-11-15 12:31:23</date>
            <index>9</index>
            <phrase>සුසන්ත මහතාගේ නිර්භීත සත්‍ය කතාවට මාගේ ස්තුතිය , මෙතන පින් දෙන්න කියා එන කි දෙනෙක් තම පෞද්ගලික ජිවිතයේ කරනා දේවල් සෝබිත හිමි දනිනම් , කොහේ සිට හෝ තවත් දුක් වනවා නොඅනුමානය</phrase>
            <sentiment>UNDEFINED</sentiment>
        </comment>
    </comments>
</newsArticle>
