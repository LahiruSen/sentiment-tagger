<?xml version="1.0" encoding="UTF-8" standalone="yes"?>
<newsArticle>
    <articleId>87440</articleId>
    <title>ලංකාවේ රතු වැස්ස රසායනික අවි අත්හදා බැලීමක්ද?</title>
    <author>ලංකාදීප කර්තෘ මණ්ඩලය</author>
    <date>2012 දෙසැම්බර් මස 23 14:45:07</date>
    <body>අනෝරා වැස්ස, මුරුගසන් වැස්ස, ධාරාණිපාත වැස්ස ගැන පුදුමයක්ද, විස්මයෙන්ද කථා කළ අප අද භීතියෙන් යුතුව අලූත් වැසි ගණනාවක් පිළිබඳ කථා කරමින් සිටින්නෙමු. සති කිහිපයක් තිස්සේ රතු වැස්ස පිළිබඳ විවිධ ඉසව් ඔස්සේ තොරතුරු කථා කළ අපට මාළු වැස්ස සහ කහ වැස්ස ගැනද කථා කරන්නට ලැබී තිබේ. කාර්මික තාක්‍ෂණ ආයතනය කළ පර්යේෂණවලින් පසු ප‍්‍රකාශකොට තිබුණේ රතු වැස්සේ ආසනික් හා රිදී බොහෝ තිබුණු බවකි. ආසනික් පිළිබඳ බොහෝ පර්යේෂණ කළ විද්වතුන් පිරිසකගේ අවධානය ද මේ කෙරෙහි යොමු වූයේ මෙකී ප‍්‍රකාශ සමගය. එම පර්යේෂණ කණ්ඩායමේ සාමාජිකයකු වන රජරට විශ්වවිද්‍යාලයේ වෛද්‍ය පීඨයේ කථිකාචාර්ය වෛද්‍ය චන්න ජයසුමන ඒ පිළිබඳව මෙසේ තම අත්දැකීම් ඉරිදා ලංකාදීප යට හෙළි කළේය. අපි ආසනික් පිළිබඳ තොරතුරු සොයද්දී 2010 ඔක්තෝබරයේ නාසා ආයතනය කළ පර්යේෂණයක් ගැන තොරතුරු දුටුවා. රතු වැස්සේ ආසනික් අඩංගු බවත් ක්‍ෂුද්‍ර ජීවියකු සිටින බවත් යළි තහවුරු වීමත් සමගම අප 2010 පර්යේෂණය පිළිබඳව වූ වෙබ් අඩවිය යළි අධ්‍යයනය කළා. එහි සඳහන් වූයේ 2010 වසරේදී ඇමෙරිකාවේ ගැඹුරු විලකින් සොයාගත් ක්‍ෂුද්‍ර ජීවියෙක් යොදා කළ පර්යේෂණයක් පිළිබඳවයි. එකී ජීවියා ප‍්‍රාථමික ක්‍ෂුද්‍ර ජීවියෙක්. (pronaryotic) මෙම ජීවියාද ඔවුන්ගේ නවතම සොයා ගැනීමක්. එම ජීවියාගේ ශරීරය තුළ ආසනික් ඇති බවත් එම ආසනික් අඩංගු සංයෝග ක්‍ෂුද්‍ර ජීවියා පිටකරන බවත් ඉන් කියැවුණා. එකී ජීවියාගේ කි‍්‍රයාකාරීත්වය හේතුවෙන් එසේ ආසනික් අඩංගු සංයෝග පිටකරන බවයි සඳහන් වුණේ. ඔවුන් විසින් එම ක්‍ෂුද්‍ර ජීවියාගේ ඡුායාරූපයක්ද වෙබ් අඩවියේ සඳහන් කොට තිබුණි.  ඕනෑම කෙනකුටscience.nasa.gov/science-news/scicnec-at-nasa වෙබ් අඩවියට ගිහින් මේ කථාව කියවන්න පුළුවන්.” ජීව රසායනික අවියක් ලෙස මේ ජීවියා යොදාගත හැකි බවත් එහි සඳහන්. ඊට හේතුව ලෙස ඔවුන් පෙන්වා දෙන්නේ පරිසරයේ විෂ සංයෝග රැගෙන ඒවා තවදුරටත් විෂ සහිත කොට මුදා හැරීමට මේ ජීවියා සතු අපූරු හැකියාවයි. මේ වෙබ් අඩවියේ පෙන්වන ඡුායාරූපයත් වෛද්‍ය පර්යේෂණ ආයතනය, ශ්‍රී ලංකාවට වැටුණු රතු වැස්සේ සිටින බවට ප‍්‍රකාශයට පත් කළ ජීවියාත් එක හා සමානයි. ඉතින් මේ රතු වැස්සත් ජීව රසායනික අවි පර්යේෂණයක ප‍්‍රතිඵලයකැයි අප සැක නොසිතිය යුතුද?” වියට්නාම් යුද්ධයේදී ඇමෙරිකානු හමුදාවෝද ජෛව රසායනික අවි යොදාගත්හ. ඒ අවි හේතුවෙන් පසුකාලීනව වියට්නාමයට කහ වැසි ඇතිවිය. මෙම අවස්ථා දෙකෙහිදීම ඇතිවූ කහ වැස්සේ ජල සාම්පල පරීක්‍ෂාවේදී හෙළිවී ඇත්තේ එහි ප‍්‍රධාන සංඝටකය ලෙස පවතින්නේ ආසනික් බවය. ආසනික් ජෛව රසායනික අවිවලදී බහුලව භාවිත කරන්නකි. ආසනික් වැනි මූලද්‍රව්‍ය ක‍්‍රියාකාරීත්වය උත්පේ‍්‍රරණය කිරීමට රිදී (silver) වැනි මූලද්‍රව්‍ය සමත්වෙයි. මේ නිසාම නාසා ආයතනය පර්යේෂණ සඳහා යොදාගත් ජීවියාත්, එකී ජීවියා සමග ආසනික් හා රිදී ලෝහයත් ශ්‍රී ලංකාවේ රතු වැස්සෙහි අඩංගුවීම හේතුවෙන් මේ ජීව රසායනික අවි අත්හදා බැලීමක ප‍්‍රතිඵලදැයි සැක කිරීම සාධාරණය. මන්ද.... කේරළයේ රතු වැස්ස විශ්ලේෂණයේදී කිසිදු තැනකදී ආසනික හෝ රිදී අඩංගු යැයි හෙළිවූයේ නැත. මේ ජීව රසායනික අවි පර්යේෂණයක ප‍්‍රතිඵල වන්නේ නම් සොයා බැලිය යුත්තේ එම අත්හදා බැලීම කළේ ඉන්දියාවේ සිටද ශ්‍රී ලංකාවේ සිටද යන්නය. රතු වැස්ස සම්බන්ධයෙන් පමණක් නොවේ තවත් අංශ ගණනාවක් ගැන සිතීමේදී ජාතික ආරක්‍ෂාව සම්බන්ධව විධිමත් ආරක්‍ෂක යාන්ත‍්‍රණයක් නැති බව පෙනී යයි.  ඕනෑම පර්යේෂකයකුට මෙරටට පැමිණිය හැකිය. හොරෙන් හෝ ප‍්‍රසිද්ධියේ පැමිණිය හැකිය. එතැන් පටන් එකී විදේශිකයා කරන්නේ කුමක්දැයි සොයා බැලීමක් සිදුවේද? ඒ සඳහා අඩුම තරමින් බුද්ධි අංශ හෝ කි‍්‍රයාත්මක වන්නේද? ශ්‍රී ලාංකේය අනන්‍යතාව වූ ගහකොළ මල් පැළෑටි සතුන් විදේශිකයන් හරහා හොර රහසේ විදේශ ගතවීමටත් අනතුරුව එකී ශාඛ හා සතුන් මෙරටින් තුරන්වී යාමටත් හේතු සොයා බලන්නට තවත් පමා විය යුතු නැත. ඇමෙරිකානු ගුවන් යානා කිහිපයක් අනවසරයෙන් මෙරට ගුවන් සීමාවට ඇතුල් වී සිටිනු මීට මාස කිහිපයකට පෙර පිදුරුතලාගල රේඩාර් පද්ධතියට නිරීක්‍ෂණය විය. එම ගමනේදී යම් ජෛව රසායනිකයක් ගුවනේදී මුදා හැරියේ නම් ඒවා වැඞී රතු වැස්සක් සේ පොළවට ඇද හැළෙන්නට කාලය ප‍්‍රමාණවත් නොවේද? රතුවැස්ස ගැන මීට පෙර ඉරිදා ලංකාදීපයේ තැබූ සටහන රතු වැස්ස හා එය ඇතිවූ ප‍්‍රදේශවල පාසල් දරුවන් යම් යම් අසාත්මිකතා ලක්‍ෂණ දැක්වීම මත යම් සම්බන්ධයක් ඇතැයි පෙනී යන බවට අදහසක් සටහන් කළෙමු. මේ වනතුරුත් බලධාරීන් රතු වැස්ස වෙනමම අධ්‍යයනයක් හා පාසල් දරුවන් අසාත්මකතා දැක්වීම පිළිබඳ වෙනමම පර්යේෂණත් මිස මේ දෙකේ යම් සබඳතාවක් ඇත්ද යන්න සෙවීමට කිසිදු අධ්‍යයනයක් සිදුකර නැත.</body>
    <comments>
        <comment>
            <author>සංජිව</author>
            <date>2012-12-23 16:08:57</date>
            <index>0</index>
            <phrase>වෙන්නත් බැරි නැහැ</phrase>
            <sentiment>UNDEFINED</sentiment>
        </comment>
        <comment>
            <author>සදුන්</author>
            <date>2012-12-23 22:00:04</date>
            <index>1</index>
            <phrase>වගකිවයුත්තන් නිහඩව ඉන්නේ ඇයි?</phrase>
            <sentiment>UNDEFINED</sentiment>
        </comment>
        <comment>
            <author>දිලීප්</author>
            <date>2012-12-24 09:56:41</date>
            <index>2</index>
            <phrase>වගකිය යුත්තන් ඉන්නවද ...?</phrase>
            <sentiment>UNDEFINED</sentiment>
        </comment>
        <comment>
            <author>ඉෂාර</author>
            <date>2012-12-24 11:15:44</date>
            <index>3</index>
            <phrase>තව ටික දවසකින් ඔපපු වෙයි</phrase>
            <sentiment>UNDEFINED</sentiment>
        </comment>
        <comment>
            <author>ගයාන්</author>
            <date>2012-12-24 14:59:47</date>
            <index>4</index>
            <phrase>ලෝකෙ මිනිස්සු ලංකාව වගේ රටවල් ගනන් ගන්නෙත් නැහැ.. මොන රසායනික අවිද?</phrase>
            <sentiment>UNDEFINED</sentiment>
        </comment>
        <comment>
            <author>අමිල</author>
            <date>2012-12-24 20:16:33</date>
            <index>5</index>
            <phrase>ලංකාවෙ මිනිස්සු කොච්චර මෝඩද කියලා හිතෙනවා මේ වගෙ තියෙන අදහස් දැක්කම. ගයාන්ලා ව‍ගේ අයට ලංකාව ගැන කිසි හැගීමක් නැහැ. ලංකාවෙ මිනිස්සු කවදා හැදෙයිද? හොදින් තේරුම් ගන්න.හැදෙන්න ඕනෑ තමුන්; එතකොටයි රටක් හැදෙන්නේ. හරියට ආඞි හත් දෙනාගෙ කැද හැලිය වගේ. අනිත් අයට ඇගිලි දික් කරනවා. තමුන්ගෙන් රටට වෙන්න ඕනෑ දේ කරන්නෙ නැතුව. කොහොමත් ලංකාවෙ ඉන්න කුහක මිනිස්සුන්ට ඕකනෙ ලේසිම දේ. ඒකයි මේ රටට වෙලා තියෙන්නෙ.මේක මගෙ රට, රට ‍ගොඩනගන්න ඕනෑ කියන හැගිම හැම කෙනෙක් තුළම තියෙන්න ඕනෑ. එතකොට තමයි අනාගත පරපුරට හොද රටක් තියෙන්නෙ.</phrase>
            <sentiment>UNDEFINED</sentiment>
        </comment>
        <comment>
            <author>චන්ද්‍රසිරි</author>
            <date>2012-12-24 22:40:13</date>
            <index>6</index>
            <phrase>හොද ලිපියක්.</phrase>
            <sentiment>UNDEFINED</sentiment>
        </comment>
        <comment>
            <author>ධානා</author>
            <date>2012-12-24 23:38:35</date>
            <index>7</index>
            <phrase>ගයාන් මහත්තයා, මෙහෙම අදහස් ලියන්නේ දැනුමේ තියෙන බහුලකම නිසා වෙන්න ඇති.</phrase>
            <sentiment>UNDEFINED</sentiment>
        </comment>
        <comment>
            <author>මුතුකුඩ</author>
            <date>2012-12-25 02:12:33</date>
            <index>8</index>
            <phrase>සමහර අවස්ථා වලදී බලවත් කියාගන්නා වු රාජ්‍යයවල් අප රට වැනි කුඩා භූමි දෙස බලන්නේ ඒ ඇත්තන්ගේ වාසියට යමක්කර ගැනීමට මිසක් රටට හෝ එම සමාජයට යහපතක් කිරීමට නොවන බව අතීත සිදුවීම් තුළින් අප උගත් පාඩම්ය. දැනුදු දියුණුයැයි කියාගන්නා ලෝකය රසායනික අත්හදා බැලීම් පමණක් නොව එවැනි නොයෙකුත් පරීක්ෂණයන් සදහාද මෙවැනි දේශයන් තෝරා ගැනිම සිදු නොවන්නේ යැයි කාටනම් කිව හැකිද? එවන් අවස්ථා වලදී පවා අපට කළහැකි වන්නේ මුනිවත රැකීම පමණි.</phrase>
            <sentiment>UNDEFINED</sentiment>
        </comment>
        <comment>
            <author>ලෙස්ටර් ද සිල්වා</author>
            <date>2012-12-25 02:16:23</date>
            <index>9</index>
            <phrase>ඒම හදුනානොගත් පියාසර වස්තූන් පිටසක්වලකින් ආවා විය හැකියි..!</phrase>
            <sentiment>UNDEFINED</sentiment>
        </comment>
        <comment>
            <author>කමල්</author>
            <date>2012-12-25 12:08:26</date>
            <index>10</index>
            <phrase>ඇමරිකන්කාරයෝ උඩින් ගෙනල්ල දාලා දැන් බලන් ඉනනවාද දන්නෙ නැහැ අපිට මොනවද වෙන්නේ කියලා?</phrase>
            <sentiment>UNDEFINED</sentiment>
        </comment>
        <comment>
            <author>නවීන්</author>
            <date>2012-12-25 19:04:36</date>
            <index>11</index>
            <phrase>මේක කීයටවත් රසායනික අවි අත්හදාබැලීමක් නම් වෙන්න බැහැ.</phrase>
            <sentiment>UNDEFINED</sentiment>
        </comment>
        <comment>
            <author>උපාලි එම්.</author>
            <date>2012-12-25 22:50:37</date>
            <index>12</index>
            <phrase>අමිල ඔබේ අදහසට මමත් එකග වෙනවා..!</phrase>
            <sentiment>UNDEFINED</sentiment>
        </comment>
        <comment>
            <author>අබ්දීර්</author>
            <date>2012-12-26 10:48:57</date>
            <index>13</index>
            <phrase>බලවත් රටවල් සමග පවා හැප්පුණු අපේ විරුවෝ දැන් මේ මොකද කරන්නේ?</phrase>
            <sentiment>UNDEFINED</sentiment>
        </comment>
        <comment>
            <author>නිශාන්</author>
            <date>2012-12-26 12:03:14</date>
            <index>14</index>
            <phrase>ලොකු විනාසයක් 2013-2014 අතර වෙනවා</phrase>
            <sentiment>UNDEFINED</sentiment>
        </comment>
        <comment>
            <author>දිනූෂා</author>
            <date>2012-12-26 12:20:03</date>
            <index>15</index>
            <phrase>අමිලගේ කතාව ඇත්ත.</phrase>
            <sentiment>UNDEFINED</sentiment>
        </comment>
        <comment>
            <author>බන්දුල</author>
            <date>2012-12-26 19:37:41</date>
            <index>16</index>
            <phrase>විනිතා ගමගේ මහත්මියට ස්තුතියි.මෙය ජීව විද්‍යාත්මක හෝ රසායනික අවි ප්‍රහාරයක් විය හැකියි, වැඩි විස්තර අන්තර්ජාලයෙන් බලා ගැනීමට පුළුවන්.http://www.nature.com/embor/journal/v4/n6s/full/embor849.html</phrase>
            <sentiment>UNDEFINED</sentiment>
        </comment>
        <comment>
            <author>ගාමිණි</author>
            <date>2012-12-27 09:59:57</date>
            <index>17</index>
            <phrase>ඒකත් ඇත්තෙන්ම අධිරාජ්‍යවාදී කුමන්ත්‍රණයක්.</phrase>
            <sentiment>UNDEFINED</sentiment>
        </comment>
        <comment>
            <author>ඉන්දික ජයසිංහ</author>
            <date>2012-12-27 10:24:16</date>
            <index>18</index>
            <phrase>ගයාන්ලා අදුරෙ අතපත ගාන අය. රටට අවශ්‍ය අමිල වැනි අයයි.</phrase>
            <sentiment>UNDEFINED</sentiment>
        </comment>
        <comment>
            <author>ජනක</author>
            <date>2012-12-27 17:41:26</date>
            <index>19</index>
            <phrase>අපි ‍කෝකටත් සූදානම් ශරීරෙන් ඉන්න එක හොදයි.</phrase>
            <sentiment>UNDEFINED</sentiment>
        </comment>
        <comment>
            <author>මුතුකුඩ</author>
            <date>2012-12-27 21:04:38</date>
            <index>20</index>
            <phrase>අමිල, කතාව දෝලාවෙන්, ගමන පයින්.</phrase>
            <sentiment>UNDEFINED</sentiment>
        </comment>
        <comment>
            <author>උපාලි</author>
            <date>2012-12-27 22:47:10</date>
            <index>21</index>
            <phrase>අනිවාර්යයෙන්ම</phrase>
            <sentiment>UNDEFINED</sentiment>
        </comment>
        <comment>
            <author>එරංග</author>
            <date>2012-12-28 00:48:49</date>
            <index>22</index>
            <phrase>වෙන්න පුළුවන්....වෙන්න පුළුවන්....</phrase>
            <sentiment>UNDEFINED</sentiment>
        </comment>
        <comment>
            <author>නිකී</author>
            <date>2013-01-03 11:03:42</date>
            <index>23</index>
            <phrase>මේක ධනේෂ්වර වාදී බටහිර වාදි ක්‍රමන්ත්‍රණයක්</phrase>
            <sentiment>UNDEFINED</sentiment>
        </comment>
    </comments>
</newsArticle>
