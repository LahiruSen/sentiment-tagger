<?xml version="1.0" encoding="UTF-8" standalone="yes"?>
<newsArticle>
    <articleId>508693</articleId>
    <title>ගොඩනැගිලි අයදුම්පත් නුදුරේදීම පරිගණකයෙන්</title>
    <author>ඩයනා උදයංගනී</author>
    <date>2017 පෙබරවාරි මස 21 16:20:40</date>
    <body>ගොඩනැගිලි අයදුම්පත‍්‍ර නාගරික සංවර්ධන අධිකාරිය වෙත යොමුකිරීම  පරිගණකය හරහා කළ හැකි නව ක‍්‍රමවේදයක් ඉදිරි මාස තුන ඇතුළතදී හඳුන්වා දෙන බව මහනගර හා බස්නාහිර පළාත් සංවර්ධන අමාත්‍ය පාඨලී චම්පික රණවක මහතා පැවසීය.
ගොඩනැගිලි සැලසුම් අනුමත කිරීමේදී විශාල වශයෙන් අක‍්‍රමිකතා සිදුවන බවට පැමිණිලි ලැබී ඇති බවත්, මෙම තත්වය සම්පූර්ණයෙන්ම වෙනස් කිරීම සඳහා නව ක‍්‍රමවේදයක් හඳුන්වා දෙන බවත් අමාත්‍යවරයා සඳහන් කළේය.
ගොඩනැගිලි අයදුම්පත පිරවීමේ සිට එය යොමු කිරීම දක්වාත්, වලංගු සහතික ක්‍රමවේදයකට යටත්ව එය අයදුම්කරු වෙත ලබාදීම සඳහාත් ආරක්‍ෂිත හා විධිමත් ඉලෙක්ට්‍රෝනික පරිගණක ගත ක‍්‍රමවේදයක් නාගරික සංවර්ධන අධිකාරිය මේ වනවිටත් සකස් කරමින් සිටින බව ද අමාත්‍යවරයා කීවේය.
ඇමැති පාඨලී චම්පික රණවක මහතා මේ බව පැවසුවේ ප‍්‍රතිසංස්කරණය කළ කෝට්ටේ අංගම්පිටිය ක‍්‍රීඩාංගනය විවෘත කිරීමේ අවස්ථාවට එක්වෙමිනි.
සියලූම නගර සහ උප නගරවල ඇති නීති විරෝධි ඉදිකිරීම් ඉදිරි හය මාසය ඇතුළත සංගණනය කරන ලෙස ද මහනගර හා බස්නාහිර සංවර්ධන අමාත්‍ය පාඨලී චම්පික රණවක මහතා නාගරික සංවර්ධන අධිකාරියට උපදෙස් දී ඇත.</body>
    <comments>
        <comment>
            <author>සතයපාල</author>
            <date>2017-02-21 14:36:12</date>
            <index>0</index>
            <phrase>මොකටද දන්නේ නැහැ සංගණනය කරන්නේ මෙයා ගෝඨාට දෙවෙනී වෙන්නේ නැහැ.</phrase>
            <sentiment>UNDEFINED</sentiment>
        </comment>
        <comment>
            <author>ලලිත්</author>
            <date>2017-02-21 15:09:22</date>
            <index>1</index>
            <phrase>ඒ කියන්නේ වැඩේ තවත් අංජබජල් වෙනවා. ඇමෙරිකාවේ ඡන්දෙදිත් කොම්පුටෙර් ජිල්මාට් දැම්ම කියනකොට, ජනාධිපති තුමාගේ වෙබ් අඩවියත් උඩුයටිකුරු කරපු අපේ රටේ පහේ පන්තියේ කොල්ලොත් ඕක වෙනස් කරයි. තවත් එකක් අහන්න තියෙනවා අර ප්‍රේමදාස ජනාධිපති තුමාගේ කාලේ කොළඹ ටවුමේ පාරවල් වල රිසවේසන් අනවසරයෙන් අල්ලාගෙන දැන් කෝටිපතියන් වෙලා ඉන්න කට්ටියගේ ඉඩම් එහෙමත් ඔය සංගණනයට අහුවෙනවද?</phrase>
            <sentiment>UNDEFINED</sentiment>
        </comment>
        <comment>
            <author>ඉන්දික</author>
            <date>2017-02-22 09:22:27</date>
            <index>2</index>
            <phrase>පගාව දෙන්නේ කාටද දන්නේ නැහැ. මගේ ගොඩනැගිලි අයදුම්පත අනුමත වෙන්න මාස 3ක් ගියා. එ්ක ඉක්මනට අනුමත කරන්නම් කියලා එක බලපු කෙනා රුපියල් 2000ක් ඉල්ලුවා ඉක්මනට පාස් කරලා දෙන්නම් කියලා. ගත්ත ගත්තාමයි මිනිහ හොයාගන්නත් නැහැ. කාට කියන්නද මේවා.</phrase>
            <sentiment>UNDEFINED</sentiment>
        </comment>
    </comments>
</newsArticle>
