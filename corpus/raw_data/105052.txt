<?xml version="1.0" encoding="UTF-8" standalone="yes"?>
<newsArticle>
    <articleId>105052</articleId>
    <title>ජනපති ඔබාමාගේ මැද පෙරදිග සංචාරය අවසන්</title>
    <author>රොයිටර් පුවත් ඇසුරිනි  පෙට්රාහිදීය</author>
    <date>2013 මාර්තු මස 27 10:11:59</date>
    <body>මැදපෙරදිග සංචාරයක් ආරම්භ කරමින් ඊශ‍්‍රායලයේත්, පලස්තීනයේත් සංචාරයක යෙදුණු ඇමෙරිකානු ජනාධිපති ජනාධිපති බැරැක් ඔබාමා ජෝර්දානයෙන් සිය සංචාරය අවසන් කළේය. ජෝර්දානයේ අබ්දුල්ලා රජු හමුවී සාකච්ඡා කිරීමෙන් පසු, ජෝර්දානයට අමතර මුදල් ආධාර ලබා දීමට ද ජනපති ඔබාමා තීරණය කළේය. ඇමෙරිකා ජනපතිවරයා ජෝර්දාන සංචාරය නිමා කළේ ඓතිහාසික වටිනාකමකින් යුත්, ලෝක උරුමයක් ලෙස ද සැලකෙන පෙට්රා නමැති පුරාණ නගරය නැරැඹීමට යෑමෙනි. නටඹුන් වී ඇති පෙට්රා නගරය සංචාරක ආකර්ෂණයකි. ජෝර්දානයේ අම්මාන් අගනුවර සිට පෙට්රා බලා ඔබාමා ගියේ ඔහුගේ මෙරීන් 1 හෙලිකොප්ටරයෙනි. ජනපති ඔබාමා මැදපෙරදිග සංචාරය ආරම්භ කරමින් ඊශ‍්‍රායලයට පැමිණියේ මීට සිව් දිනකට පෙරය. ඉන්පසු ඔහු පලස්තීනයේ සංචාඑය කළේය. ඊශ‍්‍රායල අගමැති බෙන්ජමින් නෙදන්යාහු සමඟත් පලස්තීන ජනපති මොහොමඞ් අබ්බාස් සමඟත් ජනපති ඔබාමා දීර්ග වශයෙන් සාකච්ඡුා කළේ මැදපෙරදිග අර්බුදයට සාමකාමී විසඳුම් ලබා දීම ගැනය. නව රාජ්‍ය ලේකම් ජෝන් කෙරී ඒ සඳහා යොමු කරන බව ද හෙතෙම එම අවස්ථාවේදී ඊශ‍්‍රායල අගමැතිට සහ පලස්තීන ජනපතිට පොරොන්දුවක් ලබා දුන්නේය.</body>
    <comments>
        <comment>
            <author>පද්මා</author>
            <date>2013-03-27 10:39:03</date>
            <index>0</index>
            <phrase>දන්න කෙනෙක් කරුණාකරලා මේක පැහැදිල කර දෙන්න. මුස්ලිම් රටවලට ගහන ඇමරිකාවට අපේ රටේ අය විරුද්ධයි නේද? හැබැයි අපේ අයත් මුස්ලිම් විරෝධියි. මේක පැටලිලි සහගතයි නේද?</phrase>
            <sentiment>UNDEFINED</sentiment>
        </comment>
        <comment>
            <author>වසීම්-මොහොමඩ්</author>
            <date>2013-03-27 11:35:21</date>
            <index>1</index>
            <phrase>කව්ද කිවිවේ අපේ රට මුස්ලිම් විරෝධී කියලා. ඒක ඔය බටහිරින් සල්ලි අරන් තරන වැඩක්. ඕවා ගනන් ගන්න එපා.</phrase>
            <sentiment>UNDEFINED</sentiment>
        </comment>
        <comment>
            <author>සුජා</author>
            <date>2013-03-27 23:51:28</date>
            <index>2</index>
            <phrase>ලෝක උරුමයක් ලෙස ද සැලකෙන පෙට්රා නමැති පුරාණ නගරයේ කලදසාව කෙසේ වේවිද?</phrase>
            <sentiment>UNDEFINED</sentiment>
        </comment>
    </comments>
</newsArticle>
