<?xml version="1.0" encoding="UTF-8" standalone="yes"?>
<newsArticle>
    <articleId>495544</articleId>
    <title>‘ආණ්ඩුවක් මනින්න අවුරුදු දෙකක් හොඳටම ඇති‘</title>
    <author>ශාන්ත රත්නායක</author>
    <date>2017 ජනවාරි මස 03 14:20:38</date>
    <body>‘පසුගිය ආණ්ඩුව ඉදිකිරීමේදී හොරකම් කළා. මේ ආණ්ඩුව විකිණීමේදී හොරකම් කරනවා‘ යැයි ජනතා විමුක්ති පෙරමුණේ නායක අනුර කුමාර දිසානායක මහතා අද පැලවත්ත පක්ෂ කාර්යාලයේ පැවති මාධ්‍ය හමුවේදී පැවසීය.
‘මේ ආණ්ඩුව පත්වෙලා වසර දෙකක් ගතවෙමින් තිබෙනවා. ඕනෑම ආණ්ඩුවක ගමන්මග කි‍්‍රයාමාර්ග මැන බැලීමට වසර දෙකක කාලයක් ඕනෑවටත් වඩා ප‍්‍රමාණවත්. වසර දෙකක් ගතවෙමින් තිබෙන මේ ආණ්ඩුව පෙන්වමින් තිබෙන්නේ මේ රට ගමන් කරන විනාශය වැළැක්වීමට හෝ රට නව දිශාවකට යොමුකිරීමට කිසිසේත්ම සූදානම් නැති බවයි, ඒ සඳහා සමත්කමක් නැති බවයි. මේ රට ගමන් කරමින් තිබෙන විනාශය වළක්වනවා වෙනුවට මේ ආණ්ඩුවේ ප‍්‍රතිපත්ති, කි‍්‍රයාමාර්ග පෙළ ගැසෙමෙන් තිබෙන්නේ, තවදුරටත් විනාශකාරී දිශාවකටයි. වංචා දුෂණවලට හවුල් වූ දුෂිතයින්ට දඬුවම් දීම මේ ආණ්ඩුවේ ප‍්‍රධාන සටන් පාඨයක් වුණා. නමුත් දුෂිතයින්ට දඬුවම් දෙනවා වෙනුවට, හොරකම් කළ දේපොළ නැවත පවරා ගන්නවා වෙනුවට මේ ආණ්ඩුව දුෂිතයින්ගේ රැකවළුන් බවට පත්වෙලා තිබෙනවා. ඒ වගේම වංචාවට දුෂණයට හවුල් වෙමින් තිබෙනවා. දුෂිතයින්ට දඬුවම් ලබාදීම, දුෂණය නතර කිරීම කෙරෙහි බලාපොරොත්තු තැබූ ජනතාවගේ බලාපොරොත්තු බිඳ දමා අවසන් කළ කාල පරිච්ඡේදයක් බවට පසුගිය වසර දෙක පත්වෙලා තිබෙනවා.‘ යැයි ද ඒ මහතා කීය.</body>
    <comments>
        <comment>
            <author>කපිල</author>
            <date>2017-01-03 09:45:14</date>
            <index>0</index>
            <phrase>තවත් කතාවක් විතරයි. ඔබලා කරපු විනාශය අපි දෑක්කනෙ 88/89. දැන් ආණ්ඩු වැඩකරන හැටි කතාකරන්න එනවා. එන්නකො මාත් එක්ක විවාදෙකට. ඔයත් ඇමතිකමක් දැරුවනෙ. වැව් දාහක් හදනවා කියලා හාරගෙන ගියානෙ. කෝ වැව් ටික..? ඒකට වෙන්කරපු සල්ලි නම් වියදම් වුණා කියලා ආරංචියි</phrase>
            <sentiment>UNDEFINED</sentiment>
        </comment>
        <comment>
            <author>ශාන් සෞදි</author>
            <date>2017-01-03 10:44:16</date>
            <index>1</index>
            <phrase>එ්ක ඇත්ත ජනතාව ඔබතුමාලා 71 ඉඳලා හොදට මැනපු නිසානේ ඡන්දෙ දෙන්නේ නැත්තේ මොකද 88 89 අලුත් කිරීමකුත් කළානේ</phrase>
            <sentiment>UNDEFINED</sentiment>
        </comment>
        <comment>
            <author>චින්තක</author>
            <date>2017-01-03 11:10:09</date>
            <index>2</index>
            <phrase>බස් ගිනි තියපු, රජයේ කාර්යාල ගිනේබත් කරපු, අමු අමුවේ මිනී මරපු රටේ අධ්‍යාපනය විනාශ කරපු,අහිංසක මිනිසුන්ගේ දෛනික ජීවිතය ,අවුලෙන් අවුලට පත්කරපු , ඔහෙලාට අනිත් ආණ්ඩු විවේචනය කරන්න නොහැක, පවතින කිසිම ආණ්ඩුවකට කිසිම දෙයක් කරන්න දෙන්නැති මහා ලොකු විප්ලවවාදියෝ</phrase>
            <sentiment>UNDEFINED</sentiment>
        </comment>
        <comment>
            <author>ජයවර්ධන</author>
            <date>2017-01-03 11:24:51</date>
            <index>3</index>
            <phrase>අතීතයේ අඩුපාඩු තිබුනට වර්තමානය හොඳයි නම් අපි එක වරක් ඡන්දය දීලා බලමු ජේවීපී පක්ෂයටත්, වෙන විකල්පයක් නොමැති නිසා</phrase>
            <sentiment>UNDEFINED</sentiment>
        </comment>
        <comment>
            <author>අජිත්</author>
            <date>2017-01-03 11:25:42</date>
            <index>4</index>
            <phrase>ඔක්කොම කතාකාරයොනේ!</phrase>
            <sentiment>UNDEFINED</sentiment>
        </comment>
        <comment>
            <author>සේනක</author>
            <date>2017-01-03 11:33:00</date>
            <index>5</index>
            <phrase>මේ රටේ අහිංසක මිනිස්සු දිවා රෑ වෙහෙස මහන්සි වී උපයන මුදලින් රජයට ගෙවන බදු මුදලින් මෙයාලා අවුරුදු කීයක් පඩි අරගෙන ඇද්ද? පාර්ලිමේන්තු කැන්ටිමේ සොච්චම් මුදලට දෙන කෑම පිඟන් කීයක් කාලා ඇද්ද? මේ ගත් මුදලට කැපෙන්න මේ රටේ අහිංසක මිනිසුන්ගේ හදවතට ඇඟට දැනෙන්න වැඩක් කරලා තියනවද? අනේ දන්න කෙනෙක් ඉන්නවා නම් කරුණාකරලා කියන්නකෝ.</phrase>
            <sentiment>UNDEFINED</sentiment>
        </comment>
        <comment>
            <author>ජයන්ත</author>
            <date>2017-01-03 11:38:42</date>
            <index>6</index>
            <phrase>ඔයාල ගැනත් අවුරුදු ගානක් අපි බලන් හිටියා හුගක් දේවල් දැක්කා. එකත් දැන් හොඳටම ඇති සහෝදර වරුනි.</phrase>
            <sentiment>UNDEFINED</sentiment>
        </comment>
        <comment>
            <author>අසංග</author>
            <date>2017-01-03 11:50:38</date>
            <index>7</index>
            <phrase>ඔක්කොම දන්නවා ඔය අයත් කටින් විතරයි වැඩ කියලා. පුලුවන්න්නම් ඡන්දයක දිනලා පෙන්නන්නකෝ.</phrase>
            <sentiment>UNDEFINED</sentiment>
        </comment>
        <comment>
            <author>ප්‍රේම් කුමාර</author>
            <date>2017-01-03 12:56:06</date>
            <index>8</index>
            <phrase>කෙදිනකහෝ රෝහණ විජේවීරලා! "ධනපති ක්‍රමය" මණින්න කථා කළාද! සහතිකව නැත! විජේවීරලා! කොන්දේසි විරහිතව පෙනීසිටියේ "ක්‍රම-මාරුවක්", ධනපති-ක්‍රමයේ ප්‍රතික්ෂේපයක්! කීර්තිමත් පක්‍ෂයක "නිල නාමයට" මුවා වූවාට, බ්‍රෝකර්ලා! බ්‍රෝකර්ලාමැයි! "ධනපති ක්‍රමය" රකින කිහිලිකරු!. දැන් මේ කිහිලිකරු හොදටම වැහැරිලා, ධනපති-පක්‍ෂවලින් ඉල්ලුමකුත් නැහැ! රැගුම් හමාරයි!</phrase>
            <sentiment>UNDEFINED</sentiment>
        </comment>
        <comment>
            <author>කුමාර්</author>
            <date>2017-01-03 13:22:46</date>
            <index>9</index>
            <phrase>ඔයාලා දේශපාලන කරලියට එනවානම් ඔය බංකොලොත් කොමුනිස්ට් වාදය අතහැරලා ජනතාව සමග නීතිගරුකව දේශපාලනයට එන්න.</phrase>
            <sentiment>UNDEFINED</sentiment>
        </comment>
        <comment>
            <author>රන්ජිත්</author>
            <date>2017-01-03 14:29:18</date>
            <index>10</index>
            <phrase>කපිල, චින්තක, සේනක, ප්‍රේම කුමාර, ඔබලා අතීතය දන්නේ නැතුවද මේ කතා කියන්නේ?</phrase>
            <sentiment>UNDEFINED</sentiment>
        </comment>
        <comment>
            <author>රන්ජිත්</author>
            <date>2017-01-03 14:33:11</date>
            <index>11</index>
            <phrase>සේනක, රජයේ බදුමුදලින් පඩි ගත්තේ මොවුන් විතරද? අනික් 219 දෙනාට පඩි ගෙව්වේ කොස් ඇට වලින්ද?</phrase>
            <sentiment>UNDEFINED</sentiment>
        </comment>
        <comment>
            <author>චන්න</author>
            <date>2017-01-03 15:33:30</date>
            <index>12</index>
            <phrase>ජේවීපී එකේ අසාර්ථකත්වය මනින්න කරපු විප්ලව දෙකත් හොඳටම ඇති</phrase>
            <sentiment>UNDEFINED</sentiment>
        </comment>
        <comment>
            <author>රෝහණ</author>
            <date>2017-01-04 02:08:34</date>
            <index>13</index>
            <phrase>කපිල සහ චින්තකගේ අදහස් අගය කරමි. මේගොල්ලෝ 88/89 කාලේදී රජයට අයත් බස්, දේපල, විදුලි ට්‍රාන්ස්ෆෝර්මර් කොයිතරම් විනාශ කළාද?</phrase>
            <sentiment>UNDEFINED</sentiment>
        </comment>
    </comments>
</newsArticle>
