<?xml version="1.0" encoding="UTF-8" standalone="yes"?>
<newsArticle>
    <articleId>365575</articleId>
    <title>බ්‍රිස්ටල් කඨින පිංකමට සුදු බෞද්ධයෝත් එති</title>
    <author>තිස්ස මඩවල</author>
    <date>2015 දෙසැම්බර් මස 01 11:58:11</date>
    <body>එංගලන්තයේ බ්‍රිස්ටල් නගරයේ බෞද්ධ විහාරයේ සිවුවැනි කඨිණ පිංකම මහෝත්සවය විහාරාධිපති, පැල්වත්තේ ධම්මානන්ද හිමියන්ගේ අනුශාසනා පරිදි විහාරස්ථ දායක සභාවේ සභාපති උපාලි ගුණතිලක මහතා ඇතුළු දායක සභාව් සංවිධානයෙන් පැවැත්විණ.
බ්‍රිස්ටල් ප්‍රදේශයේ ඇති එකම ථේරවාදී හා ශ්‍රී ලංකික විහාරස්ථානය   ආරම්භ කරන ලද්දේ  ධම්මානන්ද හිමියන් විසිනි.
බ්‍රිස්ටල් නගරයේ පදිංචි නලින් සහ ලසිතාංගි ද මාලිග රණතුංග, කාන්චනා රණතුංග හා සම්පත් මහත්ම මහත්මීහු ප්‍රධාන දායකත්වය දැරූහ.
බර්මින්ග්හැම් ජේතවන බෞද්ධ විහාරයේ විහාරාධීපති  කැප්පෙටියාගොඩ ගුණවංශ නාහිමි, නොටින්ග්හැම් ශාන්ති විහාරාධිපති තෙල්දෙණියේ අමිත හිමි, බර්මින්ග්හැම් ජේතවන බෞද්ධ විහාරයේ  මාපලගම සෝරත හිමි, බෙරගම පියරතන හිමි,  තිස්සපුර සුගතරතන හිමි ඇතුළු එංගන්තයේ ලන්ඩන්, බර්මින්ග්හැම්, නොටින්ග්හැම්,  ලෙස්ටර්, ලිවර්පූල්, ඔක්ෂ්පර්ඩ්  ආදි නගරවල විහාරාස්ථානවලින් ශ්‍රී ලාංකික හා තායිලන්ත භික‍ෂූන් වහන්සේලා දහහතර නමක් පමණ වැඩම කර සිටියහ.
ධම්මානන්ද හිමියෝ බ්‍රිස්ටල් දහම් පාසල ද   තවත් නගරයන්හි දහම් පාසල් පහක් පමණ ද පවත්වති.
එංගලන්තයේ ඉපිද හැදී වැඩෙන දුදරුවන්ට ශ්‍රීලාංකික අනන්‍යතාවය හා සංස්කෘතිය උගන්වති.
දහම් පාසල් දූදරුවන් සහභාගිවූ පෙරහැරද කාගේත් සිත් ඇදගත් තවත් එක් අංගයක් විය .  බ්‍රිස්ටල් ප්‍රදේශයේ ලාංකිකයන්ට අමතරව කාඩිෆ්, ස්වින්ඩන්, සවුත්හැම්ටන්, ග්ලොෂ්ටර්ෂයර් ලන්ඩන් ආදි ප්‍රදේශවල පදිංචි සුදු ජාතික බෞද්ධයෝ ද මෙම පිංකමට සහභාගී වූහ.</body>
    <comments>
        <comment>
            <author>ලක්ෂාන්</author>
            <date>2015-12-01 09:22:46</date>
            <index>0</index>
            <phrase>බොහොම හොඳයි. කඨින පින්කම් කරනවා වගේම බුදු දහමේ සඳහන් මාර්ගයේත් යනවා නම් තවත් හොඳයි</phrase>
            <sentiment>UNDEFINED</sentiment>
        </comment>
        <comment>
            <author>සුනිල් ගීකියනගේ</author>
            <date>2015-12-01 09:31:58</date>
            <index>1</index>
            <phrase>කොහොම වුනත් ලොකු පිරිසක් සහභාගී වෙලා තියෙන බව නම් පේනවා. හොද පිංකමක්</phrase>
            <sentiment>UNDEFINED</sentiment>
        </comment>
        <comment>
            <author>ගමගේ</author>
            <date>2015-12-01 10:48:35</date>
            <index>2</index>
            <phrase>අපි මේ ස්වාමින් වහන්සේ ගැන හොඳට දන්නවා. බොහොම සිල්වත්,කරුණාවන්ත හිමිනමක්. උන්වහන්සේ බොහොම ලස්සනට බන කියනවා. මේ පින්කමට අපිත් ගියා. හරිම ලස්සනයි.</phrase>
            <sentiment>UNDEFINED</sentiment>
        </comment>
        <comment>
            <author>නෙත්සර</author>
            <date>2015-12-01 15:04:41</date>
            <index>3</index>
            <phrase>ලක්ෂාන්, අපි මේ හාමුදුරුවෝ ගැන දන්නවා. මේ හාමුදුරුවෝ මිනිසුන්ට සත්‍ය ධර්මය අවබෝධ කරවන්න කටයුතු කරන ස්වාමින් වහන්සේ නමක්. එංගලන්තයේ ඉන්න හැමෝටම උන්වහන්සේ ආදර්ශයක්. අපේ දරුවොත් උන්වහන්සේගෙන් ඉගෙනගන්නවා. අපේ දරුවෝ හැමදාම හවසට බුදුන් වඳිනවා.නිදාගන්න ඉස්සරවෙලා අපි දෙන්නටම වඳිනවා. හාමුදුරුවන්ට මේ පිනම ඇති.</phrase>
            <sentiment>UNDEFINED</sentiment>
        </comment>
    </comments>
</newsArticle>
