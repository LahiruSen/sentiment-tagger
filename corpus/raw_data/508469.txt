<?xml version="1.0" encoding="UTF-8" standalone="yes"?>
<newsArticle>
    <articleId>508469</articleId>
    <title>එරාවූර්, පුන්නකුඩා ඉඩම් හොර රහසේම අල්ලා ගනිති</title>
    <author>අම්පාර වසන්ත චන්ද්‍රපාල මඩකලපුව පුන්නකුඩා සිට</author>
    <date>2017 පෙබරවාරි මස 20 16:28:43</date>
    <body>මඩකළපු දිස්ත‍්‍රික්කයේ, එරාවූර්, පුන්නකුඩා ප‍්‍රදේශයේ ඉඩම් ප‍්‍රතිසංස්කරණ කොමිසම් සභාවට අයත් ඉඩම් අල්ලා ගැනීමේ ව්‍යාපාරය තවදුරටත් රහසිගතව ක‍්‍රියාත්මක වන බව ප‍්‍රදේශවාසීහු කියති. මේ වන විටද ඉඩම් ප‍්‍රතිසංස්කරණ කොමිසම් සභාවට අයත් ඉඩම් බලහත්කාරයෙන් අත්පත් කර ගනිමින් සිටින බවද වාර්තා වේ.  මේ පිළිබඳ මාධ්‍ය මඟින් හෙළිදරව් කිරීමෙන් අනතුරුව පොලීසිය විසින් පුද්ගලයින් 06 දෙනෙකු සහ බැකෝ යන්ත‍්‍රයක් අත්අඩංගුවට ගෙන අධිකරණයට ඉදිරිපත් කරනු ලැබීය. එම අත්අඩංගුවට ගන්නා අවස්ථාවේදී අමානෝ ෂීට් භාවිතා කරමින් එක් ස්ථිර නිවසක් පමණක් ඉදිකර තිබූ අතර, මේ වන විට තාවකාලික නිවාස 05 ක් පමණ ඉදිකර තිබේ. කොන්ක‍්‍රීට් කණු යොදා මෙම ඉඩම් වල වැටවල් ගසා වෙන් කරගෙන තිබේ.  මාධ්‍ය මඟින් මේ හෙළිදරව් කිරීමෙන් අනතුරුව එම ඉඩම් පුද්ගලික ඉඩම් (ප‍්‍රයිවට් ලෑන්ඩ්) යනුවෙන් ඉඩම් අල්ලා ගත් පුද්ගලයින් විසින් නාම පුවරුද යොදා ඇත. මෙම ඉඩම් වල තිබෙන තල් ගස් පෙරලමින් සංවර්ධන කටයුතු සිදු කරන බවද පැවසේ. 

 </body>
    <comments>
        <comment>
            <author>සරත්</author>
            <date>2017-02-20 11:50:12</date>
            <index>0</index>
            <phrase>හැබෑටම මේ මිනිස්සුන්ට අපි හැමෝම නියෝජනය කරන්න කියල කියුව්වේ කවුද? මොවුන්ට එදිනෙදා වියදමට සල්ලි දෙන්නේ කවුද ?</phrase>
            <sentiment>UNDEFINED</sentiment>
        </comment>
        <comment>
            <author>සුසන්ත</author>
            <date>2017-02-20 12:55:15</date>
            <index>1</index>
            <phrase>අපි බලමු ඉස්සරහට මොන මොන දේවල් වෙයිද කියලා</phrase>
            <sentiment>UNDEFINED</sentiment>
        </comment>
        <comment>
            <author>ඉන්ද්‍රා</author>
            <date>2017-02-20 13:04:32</date>
            <index>2</index>
            <phrase>මේවට පිළිතුරු හොයන්නයි පවතින රජය අපි පත් කළේ ,ඡන්දය දුන් අපේ ඉහමොලයි දැන් රත් වෙලා තියෙන්නේ නැවත ඡන්දයක් එන තුරු අපි ඇගිලි ගනිනවා</phrase>
            <sentiment>UNDEFINED</sentiment>
        </comment>
        <comment>
            <author>කපිල්</author>
            <date>2017-02-20 17:26:40</date>
            <index>3</index>
            <phrase>ලංකාවත් මැද පෙරදිග වගේ කාන්තාරයක් වෙයිද?</phrase>
            <sentiment>UNDEFINED</sentiment>
        </comment>
        <comment>
            <author>මැගී</author>
            <date>2017-02-20 22:34:40</date>
            <index>4</index>
            <phrase>මෙම වැඩ කරන මිනිසුන්ට නීතිය ක්‍රියාත්මක කරන්නේ නැද්ද? අහිංසක දුප්පත් මිනිහෙක් කැලයට ගිහින් ගෙදර කෑම ටිකක් උයාගන්න දර කෝටු ටිකක් අහුලාගෙන ආවත් ඒකට නඩු දමන රටේ ලොකු මිනිස්සු මොනවා කළත් කමක් නැහැ.මේ කිවුවේ මම ලබපු අත්දැකීමක්.</phrase>
            <sentiment>UNDEFINED</sentiment>
        </comment>
        <comment>
            <author>චමල්</author>
            <date>2017-02-21 05:38:38</date>
            <index>5</index>
            <phrase>සරත් අහන්නේ හොඳ ප්‍රශ්නයක්. එකට උත්තරේ දන්නෝ දනිති එත් ඇස කන් වහන් ඉන්නවා.</phrase>
            <sentiment>UNDEFINED</sentiment>
        </comment>
        <comment>
            <author>නලින්</author>
            <date>2017-02-21 05:45:53</date>
            <index>6</index>
            <phrase>අපි මෙහෙ සයිටම් හරි වෙන මොනවා හරි කිය කියා උද්ගෝෂණ කර කර ඉමු. මේවට උද්ගෝෂණ කරන්න කවුරුත් නෑ.</phrase>
            <sentiment>UNDEFINED</sentiment>
        </comment>
        <comment>
            <author>සුසන්ත</author>
            <date>2017-02-21 07:42:39</date>
            <index>7</index>
            <phrase>සන්හිදියාවනේ එයාලට වෙන නීතියක් තියෙන්නේ. සිංහල අපිට වෙන නීතියක්.</phrase>
            <sentiment>UNDEFINED</sentiment>
        </comment>
    </comments>
</newsArticle>
