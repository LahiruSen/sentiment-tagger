<?xml version="1.0" encoding="UTF-8" standalone="yes"?>
<newsArticle>
    <articleId>33299</articleId>
    <title>මාලේ දේශපාලන අර්බුදය:                       නව රජය නිත්‍යනුකූල දැයි සොයන්න ජනමතය විමසන්න</title>
    <author>ඒඑෆ්පී පුවත් ඇසුරිනි  කොළඹදීය</author>
    <date>2012 මාර්තු මස 26 10:38:38</date>
    <body>හමුදා කුමන්ත‍්‍රණයකින් පසු පිහිටුවන ලද නව රජය නිත්‍යනුකූලදැයි තීන්දු කිරීමට ජනමත විචාරණයක් පැවැත්විය යුතු යැයි බලයෙන් නෙරපා දැමුණු මාලදිවයින් ජනපති මොහොමඞ් නෂීඞ් පෙරේදා (24) කොළඹදී පැවැසීය.
හිටපු ජනපතිවරයා මෙසේ කියා සිටියේ තම ප‍්‍රජාතන්ත‍්‍රවාදී වැඩ පිළිවෙළට සහාය ලබා ගැනීමට, ශ්‍රී ලංකා රජයේ සහ කොළඹ මූලස්ථානය කොටගත් සෙසු රාජ්‍ය තාන්ති‍්‍රක නිලධාරීන් හමුවූ අවස්ථාවේදීය.
පසුගිය පෙබරවාරි මාසයේදී හමුදා කුමන්ත‍්‍රණයෙන් බලය අහිමි වූ නෂීඞ්, විදෙස් රටක සංචාරය යෙදෙන ප‍්‍රථම අවස්ථාව වන්නේද මෙයයි.
ජනතා විරෝධය සහ හමුදාවේ බලකිරීම් මැද නෂීඞ්, බලයෙන් ඉවත් වූයේ එවකට උප ජනපතිව සිටි වහීඞ් හසන්ට බලය පවරා දීමෙන් පසුවය. ඉන්පසු වහීඞ්, ජනපති ධුරයේ දිවුරුම් දුන් අතර මාලදිවයින් නව රජය පිහිටු වූයේ ද ඔහුය.
නෂීඞ් සහ ඔහුගේ ප‍්‍රජාතන්ත‍්‍රවාදී පක්ෂය පවසන්නේ මාලදිවයිනේ කඩිනමින් මැතිවරණයක් පැවැත්විය යුතු බවය. හසන් ජනපති ධුරයට පත් වූ අවස්ථාවේදී කියා සිටියේ හදිසි මැතිවරණයකට යෑමට කිසිදු අවශ්‍යතාවක් නැති බවත් වත්මන් රජයේ නිල කාලය අවසන් වන තෙක් මැතිවරණයක් නොපවත්වන බවත්ය. රජයේ නිල කාලය අවසන් වන්නේ 2013 දීය. එහෙත් දිගින් දිගටම විරෝධතා එල්ල වීමත් සමඟ ඊට පෙර මැතිවරණයක් පැවැත්වීමට ජනපති හසන් එකඟ වුව ද ඒ සඳහා දිනයක් තවම ප‍්‍රකාශයට පත් කර නැත.</body>
    <comments>
        <comment>
            <author>රාවණ</author>
            <date>2012-03-26 15:36:30</date>
            <index>0</index>
            <phrase>මාල දිවයිනට ඕනමනම් අපේ SF පිටත් කරමු. එහේ කලවැද්දෝ ඉන්නවද ?</phrase>
            <sentiment>UNDEFINED</sentiment>
        </comment>
        <comment>
            <author>උපුල්</author>
            <date>2012-03-26 18:56:31</date>
            <index>1</index>
            <phrase>ඇයි මෙයා ගැන මොකුත් කියන්නේ නැත්තේ මෙයාට කරපු දේ අපේ ජනාධිපති තුමන්ටත් කරනකල් සමහර අය බලන් ඉදීවි.</phrase>
            <sentiment>UNDEFINED</sentiment>
        </comment>
        <comment>
            <author>චන්දිමා දිල්රුක්ෂි</author>
            <date>2012-03-26 22:18:39</date>
            <index>2</index>
            <phrase>වත්මන් ජනාධිපති ආචාර්ය හසන් ජනාධිපති ධූරයට පත් වූයේ නෂීඩ් ඉල්ලා අස්වීමෙන් පසුවයි. මේ අදහස් දකවන මම මාලදිවයිනේ රැකියාවක් කරන කෙනෙක්. මම විවාහ වෙලා ඉන්නේ මාලේ පුරවැසියෙක් සමගයි. ඒ නිසා පසුගිය මාස වල මාලේ සිදු වුන සිදුවීම් වල ඇත්තේ මම දන්නවා. පෙබරවාරි 07 වැනිදා මාලදිවයිනේ පොලීසිය නෂීඩ් ට විරැද්ධව පෙළ ගැසුනා. ජනතාව එක්ක එකතුවුනා. ඒ දින 28 ක් තිස්සේ නෂීඩ්ගේ රජය විසින් ජනතාවට නීති විරෝධී ලෙස පොලීසිය හා ආමි එකෙන් ගැහුවා. කදුළු ගෑස් ගැහුවා. මාලදිවයින් හමුදාවට නෂීඩ් අණ දුන්නා. පොලිස් අයට වෙඩි තියන්න කියලා. ඒත් හමුදාව එහෙම කළේ නැහැ. හමුදාවත් ජනතාවට එකතුවුනා. අන්තිමට නෂීඩ් ට ඉල්ලා අස්වෙන්න සිදු වුනා. wathman janadipathi Dr, hassan janadipathi dhurayata path uye mr. nasheed illa ass veemen pasuwaya..me adahas dakwana mama maldives wala rakiyawak karana keneky,ma viwaha wela inne male puravasiyek samagaya..e nisa pasugiya masa wala male sidu una siduweem wala aththa mama danawa,07.02.2012 dina madldives poice nasheed ta viruddawa pela gasuna janathawa ekka ekathu una, e dina 28k thisse nasheed ge rajaya visin janathawata nethi vidrodi lesa policeya ha army eken gahuwa,tear gas use kala..e nisa maldives army ekata nasheed ana dunna police ayata fire karanna, bt army eka ehama kale ne.army ekath janathawata ekathu una.anthimata nasheed ta illa as wenna sidu una. http://www.facebook.com/l.php?u=http://www.youtube.com/watch?v=CBAq-ATI0go&amp;feature=share</phrase>
            <sentiment>UNDEFINED</sentiment>
        </comment>
    </comments>
</newsArticle>
