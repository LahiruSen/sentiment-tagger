<?xml version="1.0" encoding="UTF-8" standalone="yes"?>
<newsArticle>
    <articleId>64522</articleId>
    <title>ටි‍්‍රපොලි නුවර ඇමෙරිකා තානාපති  නිලධාරීන්ගේ ආරක්ෂාවට යුද නැව් දෙකක්</title>
    <author>ඒඑෆ්පී පුවත් ඇසුරිනි  වොෂින්ටන් නුවරදීය</author>
    <date>2012 සැප්තැම්බර් මස 14 09:21:41</date>
    <body>ලිබියාවේ ටි‍්‍රපොලි නුවර පිහිටි ඇමෙරිකා තානාපති කාර්යාලයේ ආරක්ෂාව තර කිරීම පිණිස යුද නෞකා දෙකක් සමඟ විශේෂ බලකා සෙබළ කණ්ඩායමක් යැවූ බව ඇමෙරිකා ආරක්ෂක දෙපාර්තමේන්තුව සඳහන් කරයි.
පනස්දෙනකුගෙන් සමන්විත විශේෂ පුහුණුවක් ලැබූ භට කණ්ඩායමක් සහ යුද නෞකා දෙකක් යැවීමට ඇමෙරිකා රජය තීරණය කළේ ලිබියාවේ සිටි ඇමෙරිකා තානාපතිවරයා ඝාතනය කිරීමේ සිද්ධියෙන් අනතුරුවය.
එම ප‍්‍රහාරය සම්බන්ධයෙන් සිය අප‍්‍රසාදය පළ කරමින් ජනපති බැරැක් ඔබාමා අවධාරණය කළේ ලොව සෑම රටකම සිටින සිය තානාපති නිලධාරීන්ගේ ආරක්ෂාව තහවුරු කිරීමට කඩිනම් පියවර ගන්නා බවය.
ජනාධිපතිවරයාගේ ප‍්‍රකාශයත් සමඟ වහා කි‍්‍රයාත්මක වූ එරට ආරක්ෂක දෙපාර්තමේන්තුව ලිබියාවේ සිටින සිය තානාපති නිලධාරීන්ගේ ආරක්ෂාව තර කිරීමේ පියවරක් ලෙස මෙසේ යුද නෞකා සහ භට පිරිස් යැවූ බව පෙන්ටගන් ප‍්‍රකාශක ජෝර්ජ් ලිට්ල් පැවැසීය.</body>
    <comments>
        <comment>
            <author>ලංකා</author>
            <date>2012-09-14 09:45:06</date>
            <index>0</index>
            <phrase>කල කල දේ පල පල දේ කිව්වලු බෝම්බ දාන වෙලාවේ දාන්න තිබ්බේ ඔය ඔක්කොම නැති වෙන්න .</phrase>
            <sentiment>UNDEFINED</sentiment>
        </comment>
        <comment>
            <author>සුරංග</author>
            <date>2012-09-14 10:35:46</date>
            <index>1</index>
            <phrase>තමන් චීන තානාපති කර්යාලයට බැග්ඩෑඩයේදී පහර දෙද්දි අත්වැරදීමකි. තමන් දුන් අයුධ වලින්ම තමන්ට වදින විට............</phrase>
            <sentiment>UNDEFINED</sentiment>
        </comment>
    </comments>
</newsArticle>
