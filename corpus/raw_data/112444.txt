<?xml version="1.0" encoding="UTF-8" standalone="yes"?>
<newsArticle>
    <articleId>112444</articleId>
    <title>උතුරු කොරියාව සමඟ සාකච්ඡා කරන්න දකුණු කොරියාව සූදානම්</title>
    <author>ඒඑෆ්පී පුවත් ඇසුරිනි  සියොල් නුවරදීය</author>
    <date>2013 අපේ‍්‍රල් මස 26 10:17:51</date>
    <body>කොරියා දේශ සීමාවේ පිහිටි කේසොන්ග් කාර්මික කලාපයේ කටයුතු නැවත ආරම්භ කිරීම සම්බන්ධයෙන් උතුරු කොරියාව සමඟ සාකච්ඡුා කිරීමට සූදානමින් සිටින බව දකුණු කොරියාව පවසයි. මීට සති කිහිපයකට ඉහතදී කොරියා අර්ධද්වීපයේ පැන නැගුණු යුද උණුසුමත් සමඟ කේසොන්ග් කාර්මික කලාපයේ කටයුතු නවතා දැමීමට දෙරටේ බලධාරීහු කටයුතු කළහ.  දෙරටේ සහයෝගීතාවයේ සලකුණක් ලෙස සැලකෙන කේසොන්ග් කාර්මික කලාපය පිළිබඳව සාකච්ඡා පැවැත්වීමට උතුරු කොරියාව එකඟ නොවන්නේ නම් ඒ සම්බන්ධයෙන් තීරණයකට එළඹීමට සූදානම්න් සිටින බව ද දකුණු කොරියාව අවධාරණය කරයි. උතුරු කොරියාව සාකච්ඡුාවලට එකඟ නොවුණ හොත් එම කාර්මික කලාපයේ ඇති දකුණු කොරියානු සමාගම් 123ක සේවය කරන 53,000ක් වන සේවක පිරිස ඉන් ඉවත් කර ගැනීමට දකුණු කොරියාව පියවර ගනු ඇතැයි දේශපාලන විශ්ලේෂකයෝ පවසති.</body>
    <comments>
        <comment>
            <author>ගාමිණී</author>
            <date>2013-04-26 14:20:37</date>
            <index>0</index>
            <phrase>දෙරටේ ප්‍රශ්න සාකච්චා මාර්ගයෙන් විසඳා ගැනීම ඉතාමත් සුභ දෙයක්. බටහිර රටවල් අභ්‍යන්තර ප්‍රශ්න වලට ඈදා ගැනීමේ අශුභවාදීකම දැනෙන්නේ පසුවටයි</phrase>
            <sentiment>UNDEFINED</sentiment>
        </comment>
    </comments>
</newsArticle>
