<?xml version="1.0" encoding="UTF-8" standalone="yes"?>
<newsArticle>
    <articleId>317231</articleId>
    <title>අඟහිඟකම් නිසා දරු පැටියා බලාගන්න සැමියාගේ ඥාතියකුට දුන්නා</title>
    <author>ලංකාදීප කර්තෘ මණ්ඩලය</author>
    <date>2015 මැයි මස 15 13:17:24</date>
    <body>නයි නළඟන කියන කෙනා ගැන දන්නවාද කියා ඇසුවොත් අපොයි ඔව් අර නාගෙයක් එක්ක ඩාන්ස් කරපු ලස්සන කෙල්ලනේ. එයා ගැන නම් දන්නවා යැයි පිළිතුරු දෙන බව නම් අප හොඳාකාරවම දන්නෙමු.
නයි නළඟන කියන නම පට බැඳී ඇත්තේ වෙන කාටවත් නොව නිරෝෂා විමලරත්

දරුවා සහ සැමියා පොලිසියේදී
නටය. එහෙත් ගොඩක් දෙනෙක් ඇය හඳුනන්නේ නිරෝෂා විමලරත්න කියන නමට වඩා නයි නළඟන කියන නමින්ය.
නයෙක් සමග කොළඹ රාත‍්‍රී සමාජ ශාලාවක නැටුම් ඉදිරිපත් කිරීම නිසා නයි නළඟන ලෙස ප‍්‍රසිද්ධියට පත්වු නිරෝෂා නාගයාද සම`ග කොල්ලූපිටිය පොලිසිය විසින් මීට වසර දෙකකට පමණ ඉහතදී අත්අඩංගුවට ගනු ලැබීය.
නාගයා නැතිව ජීවත්වීය නොහැකි බව පවසා නාගයා ලබාදෙන ලෙස ඉල්ලා ඇය අධිකරණය හමුවට ගිය අතර දෙහිවල සත්ව උද්‍යානයට භාර දී සිටි එම නාගයා අධිකරණ නියෝගයක් මත නැවත ඇයට භාරදී තිබිණි.
නාගයා හා ඇය අතර පවතින සම්බන්ධය ගැන නිරෝෂා කළ ඇතැම් ප‍්‍රකාශ එම කාලයේ මහත් ආන්දෝලනයකටද තුඩු දී තිබිණි.
නිරෝෂා විමලරත්න එහෙමත් නැත්නම් නයි නළඟන පසුගියදා නැවතත් කරළියට පැමිණියාය.
අවසන් වරට ඇය කරළියට පැමිණියේ නයි නළඟන දරුවෙක් ප‍්‍රසූත කිරීමෙන් පසුවය.
මාස 10ක් පමණ වයසැති පිරිමි දරුවා නයි නළඟන විසින් විකිණීමට උත්සාහ කරන බවට පොලිස් 119 හදිසි ඇමැතුම් අංශයට ලැබුණු තොරතුරක් ගැන සොයා බලන ලෙස යොමු කෙරුණේ කැකිරාව පොලිස් ස්ථානය වෙතය.
කැකිරාව පොලිස් ස්ථානාධිපති ප‍්‍රධාන පොලිස් පරීක්ෂක ජනක පුෂ්පකුමාර මහතා මේ සම්බන්ධව වහා සොයා බලන ලෙස උපදෙස් දුන්නේ කැකිරාව පොලිසියේ ළමා හා කාන්තා කාර්යාංශයේ ස්ථානාධිපතිනි කාන්තා පොලිස් සැරයන් දිලූපා (136) මහත්මියටය.
නයි නළඟන හා ඇයගේ සැමියා වන රුවන් ලක්මාල් (24) නමැත්තා පොලිසියට කැඳවා මේ සම්බන්ධයෙන් ප‍්‍රශ්න කර ප‍්‍රකාශ සටහන් කර ගැණිනි.
කොළඹ ප‍්‍රදේශයේ රැකියාවක් සොයා යෑමට නයි නළඟන තීරණය කර ඇයගේ සැමියාගේ කැමැත්ත ඇතිව සැමියාගේ සහෝදරියකගේ දියණියකට කොළඹ ගොස් එනතුරු දරුවා රැුක බලා ගැනීමට භාරදුන් බව ඇය (නයි නළඟන) ප‍්‍රකාශ කළාය.
සැමියාගෙන් ප‍්‍රශ්න කිරීමේදීද මේ කතාවම පොලිසියට පවසා ඇත.
නයි නළඟනගේ සැමියා කොළඹ පෞද්ගලික ආරක්‍ෂක සමාගමක ආරක්ෂක භටයෙක් ලෙස රැකියාව කරන අයෙකි.
නයි නළඟන හා නැන්දම්මා අතර තිබු විරිසකයක් නිසා දරුවා රැුක බලා ගැනීමට මෙම කාන්තාවට භාරදී ඇති අතර දරුවා විකිණීමට උත්සාහ ගෙන නොතිබූ බව පොලිස් පරීක්ෂණවලින් පෙනී ගියේය.
මෙය ප‍්‍රශ්නගත සිද්ධියක් බවට පත්වූ නිසා නයි නළඟනගේ මාස 10ක් පමණ වයසැති දරු පැටියා තවදුරටත් ඇයගේ භාරයේ තබාගැනීම ප‍්‍රතික්ෂේප කළ බැවින් නිරෝෂාගේ නැන්දනිය (සැමියාගේ මව) දරුවා බාර ගැනීමට පොලිසියේදී කැමැත්ත ප‍්‍රකාශ කළේ මෙතෙක් කල් පැවති නැන්දම්මා ලේලි විරසකය හමාර කරමිනි.
නිරෝෂා හා ඇයගේ සැමියා වන රුවන් ලක්මාල් යළිත් පසුගිය 6 වැනිදා කැකිරාව පොලිසියේ පෙනී සිටියේ ප‍්‍රධාන පොලිස් පරීක්‍ෂක ජනක පුෂ්පකුමාර මහතා කළ දැනුම්දීමක් අනුවය.
පොලිස් ස්ථානාධිපතිවරයා මෙවැනි දැනුම්දීමක් කර තිබුණේ දරුවා සම්බන්ධව ගන්නා ඉදිරි ක‍්‍රියාමාර්ග අඹු සැමි යුවළගෙන් නිශ්චිතව පැහැදිලි කර ගැනීමට අවශ්‍යව තිබූ බව පෙනී ගිය නිසාය.
එය පොලිස් ස්ථානාධිපතිවරයා ගත් ප‍්‍රශංසනීය පියවරක් බව මෙහිලා විශේෂයෙන්ම සඳහන් කළ යුතුව ඇත.
”සර් මගේ දරු පැටියට මගේ පණටත් වැඩිය ආදරෙයි. සැමියත් ඒවගේම තමා. අපි දරු පැටියා විකුණන්න හැදුවෙ නැහැ. සැමියා සිකියුරිටි ජොබ් එකක් කරන්නේ. අපි හරිම අමාරුවෙන් ජීවත් වෙන්නේ. ආර්ථික ප‍්‍රශ්න ගොඩාක් තියෙනවා. ඒ හින්දා මම කොළඹ රස්සාවකට යන්න තීරණය කළා. සැමියාගේ කැමැත්තද එයට ලැබුණා. නැන්දම්මා දරුවා බලාගන්න බැහැ කිව්ව නිසා තමා සැමියාගේ අක්කා කෙනෙකුගේ දුවට රැුකබලා ගන්න කියා දුන්නේ. එහෙම නැතිව අපේ සුරතල් දරු පැටියා විකුණන්න ගියේ නැහැ.
නිරෝෂා විමලරත්න හෙවත් නයි නළඟනගේ රෝස පැහැති දෙකොපුල් අතුරින් ගලා ගිය කඳුළු බිඳු අතරින් පොලිස් ස්ථානාධිපතිවරයා එක්ක කියාගෙන ගියාය.
සැමියාගේ පඩියෙන් විතරක් මටයි දරු පැටියාටයි ජීවත්වෙන්න අමාරු නිසයි මමත් රැකියාවක් කරන්න කොළඹ යන්න තීරණය කළේ යැයිද නයි නළඟන යළිත් වරක් කියා ඇත්තේ හිතේ තිබුණ දුකවැඩිකමට විය යුතු යැයි සිතමි.
නයි නළඟනගේ එකම අපේක්ෂාව, බලාපොරොත්තුව පොඩි එකාට කිසිම අඩුපාඩුවක් නොතබා හදා වඩාගෙන හොඳ අධ්‍යාපනයක් ලබාදීමටය.
කාලයක් නාගයන්ට ආදරය කළ ඔබ අද වනවිට මවක්. මවක් හැටියට වගකීම් සම්භාරය ඔබ සතුව තිබෙනවා. ඒ වගකීම් ඔබ නිරන්තරයෙන් සිතන්න  ඕනෑ. ඒ වගකීම් නිසියාකාරව ඉටු කරන්නත්  ඕනෑ. ඒ හින්දා ඇෙඟ් කොටාගෙන තියන නයි පච්චයක් මකා ගන්නවා නම් ගොඩක් හොඳයි. ඒ ඔබ දැන් මවක් නිසා යැයි ප‍්‍රධාන පොලිස් පරීක්ෂක ජනක පුෂ්පකුමාර මහතා නයි නළඟනට කීවේ වැඩි හොඳට මිස කිසිම අහිතකින් නම් නොවේ.
නයි නළඟන පොලිස් ස්ථානාධිපතිවරයාගේ ඒ අවවාද අනුශාසනා සාවදානව අසා සිටියාය.
නිරෝෂා හා ඇයගේ සැමියා කැකිරාව දිසා විනිසුරු බුද්ධිනී අබේසිංහ මහත්මිය හමුවට පැමිණවීමෙන් පසු රුපියල් ලක්ෂය බැගින් වූ ශරීර ඇපමත මුදා හරිනු ලැබුහයි පොලිසිය කියයි.
උතුරුමැද පළාත බාර ජ්‍යෙෂ්ඨ නියෝජ්‍ය පොලිස්පති රවි විජේගුණවර්ධන සහ උතුරු මැද පළාත බාර නියෝජ්‍ය පොලිස්පති රංජිත් පද්මසිරි යන මහත්වරුන්ගේ අධීක්ෂණය හා උපදෙස් මත මෙම පරීක්ෂණ කටයුතු සිදුවිය.</body>
    <comments>
        <comment>
            <author>තරංග</author>
            <date>2015-05-15 15:32:46</date>
            <index>0</index>
            <phrase>කෝ ඒ කාලේ සිටි ලොකු ලොකු අය?</phrase>
            <sentiment>UNDEFINED</sentiment>
        </comment>
        <comment>
            <author>නිමල් රාජපක්ෂ</author>
            <date>2015-05-16 09:50:33</date>
            <index>1</index>
            <phrase>පොලිස් පරික්සක තුමා ,ඔබ ඇයට දුන් අවවාද හරිම වැදගත් බව කාහට උනත් වැටහෙනවා ,</phrase>
            <sentiment>UNDEFINED</sentiment>
        </comment>
        <comment>
            <author>චන්න බුවනක</author>
            <date>2015-05-17 14:31:36</date>
            <index>2</index>
            <phrase>මේ ළමයට මොකද උනේ. දැන් කවුරුත් උදව් කරන්නේ නැතිද ?</phrase>
            <sentiment>UNDEFINED</sentiment>
        </comment>
        <comment>
            <author>මොරිස්</author>
            <date>2015-05-17 17:40:50</date>
            <index>3</index>
            <phrase>මෙම සිදුවීම බොහෝ අගහිඟකම් ඇති පවුල් වල සිදුවන සාමාන්‍ය දෙයක් වුණත් මැයගේ කතාන්තරයට මෙතරම් මාධ්‍ය ප්‍රචාරයක් ලැබෙන්නේ මැය තරමක් ස්වාධීන, වෙනස් අදහස් ගතිපැවතුම් තිබුන කෙනෙකු වූ නිසාත් විශේෂයෙන්ම ඇය රූමත් පෙනුමක් ඇති නිසාත්ය. ඇයට ඇගේ පාඩුවේ නිදහසේ ඉන්න දුන්නොත් හොඳයි.</phrase>
            <sentiment>UNDEFINED</sentiment>
        </comment>
        <comment>
            <author>සුසන්ත</author>
            <date>2015-05-18 07:36:29</date>
            <index>4</index>
            <phrase>මේ කොහෙවත් යන කෙනෙක් ගැ‍න ඇයි අපි මෙච්චර දඟලන්නේ? මේ නළඟන මොනවා කළහම අපිට මොකද?</phrase>
            <sentiment>UNDEFINED</sentiment>
        </comment>
        <comment>
            <author>සමරකෝන්</author>
            <date>2015-05-18 08:37:20</date>
            <index>5</index>
            <phrase>මේ නයා ඇයට ලබා දුන්නා නම් ඉවරනේ.</phrase>
            <sentiment>UNDEFINED</sentiment>
        </comment>
        <comment>
            <author>පොනිල්</author>
            <date>2015-05-18 16:06:21</date>
            <index>6</index>
            <phrase>මේ කාන්තාව ලොකු පවුලක කෙනෙක් නම් මේ තරම් ප්‍රසිද්ධ වෙයිද?</phrase>
            <sentiment>UNDEFINED</sentiment>
        </comment>
        <comment>
            <author>නලින්</author>
            <date>2015-05-19 05:39:37</date>
            <index>7</index>
            <phrase>මොනවා වුණත් මම කැමැති නැහැ මේ විදියට මේවා ප්‍රසිද්ධ වෙනවට. පුද්ගලික ජීවිතේ මොනවා වුණත් ඒ මිනිස්සු දැන් අහිංසක විදියට ජීවත්වෙන මිනිස්සු</phrase>
            <sentiment>UNDEFINED</sentiment>
        </comment>
        <comment>
            <author>චමල්</author>
            <date>2015-05-19 06:44:03</date>
            <index>8</index>
            <phrase>ඒ ළමයව අද මේ තත්වයට ඇදලා දැම්මේ මාධ්‍ය සහ සදාචාරසම්පන්නයි කියාගන්න අපේම මිනිස්සු. ඒ ළමයා නයෙක් අරගෙන ක්ලබ් වල නැටුවහම මොකද වෙන්නේ. නයාගෙන් කාටවත් හානියකුත් නැත්නම්.</phrase>
            <sentiment>UNDEFINED</sentiment>
        </comment>
        <comment>
            <author>රොමේෂ්</author>
            <date>2015-05-19 07:11:07</date>
            <index>9</index>
            <phrase>දැන් ලංකාවෙ ළමයි විකුණන්න හදපු වෙන කවුරුත්ම නැද්ද? අද මේ මොහොතෙත් එහෙම දෙයක් කොතනක හරි වෙන්න පුළුවන්.</phrase>
            <sentiment>UNDEFINED</sentiment>
        </comment>
        <comment>
            <author>ප්‍රසන්න</author>
            <date>2015-05-20 03:58:16</date>
            <index>10</index>
            <phrase>ඇත්තටම අපේ ලංකාවේ සමහර මිනිස්සු ගැන පුදුම හිතෙනවා. අපට කතාකරන්න කොපමණ වැරදි ලංකාවේ වෙනවද? මේ අහිංසක මිනිසුන්ට පාඩුවේ එයාලගේ වැඩ කරගන්න දීලා අනිත් අයත් තමන්ගේ වැඩක් බලාගන්න. බලන්න කීසැරයක් නිකරුනේ පොලිසි ගියාද? මේ මිනිස්සු වෙනුවෙන් කිසිකෙනෙක් උදවු කරනවද?</phrase>
            <sentiment>UNDEFINED</sentiment>
        </comment>
        <comment>
            <author>ජයපාල</author>
            <date>2015-05-20 06:36:56</date>
            <index>11</index>
            <phrase>මෙයා එක්ක හිටිය අරාබි මිනිහට මොකද වුනේ.</phrase>
            <sentiment>UNDEFINED</sentiment>
        </comment>
    </comments>
</newsArticle>
