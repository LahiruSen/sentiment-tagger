<?xml version="1.0" encoding="UTF-8" standalone="yes"?>
<newsArticle>
    <articleId>493598</articleId>
    <title>ප්‍රතිඵල පමාවෙන් භාරත ශිෂ්‍යත්ව නැතිවේ?</title>
    <author>තරිදු ජයවර්ධන</author>
    <date>2016 දෙසැම්බර් මස 27 16:06:47</date>
    <body>උසස් පෙළ විභාග ප්‍රතිඵල පමා කිරීම නිසා සිසුන්ට නේරු, රජිව් ගාන්ධි ඇතුළු ශිෂ්‍යත්ව කිහිපයකට ඉල්ලුම් කිරීමේ අවස්ථාව ඇහිරී ගොස් ඇතැයි ලංකා ගුරු සංගමය කියයි.
පසුගිය වසරේ අගෝස්තුවේ පැවැති ඡන්දය නිසා විභාගය අවසන්වීමට ප්‍රමාද වුවත් ප්‍රතිඵල ජනවාරි තුන් වැනිදා වන විට නිකුත් කළ බවත්, මෙවර තාක්ෂණික විෂයට වැඩි සිසුන් ප්‍රමාණයක් පෙනී සිටීම නිසා ප්‍රතිඵල නිකුත් කිරීම පමා වන බවට කරන ප්‍රකාශ පිළිගත නොහැකි බවත් ලංකා ගුරු සංගමයේ ලේකම් ජෝසප් ස්ටාලින් මහතා පවසයි.
විෂයට පෙනී සිටින සිසුන් සංඛ්‍යාව ඔවුන් විභාගයට අයදුම් කරන අවස්ථාවේ විභාග දෙපාර්තමේන්තුවට වාර්තා වන බව ද, එනිසා කල් ඇතිව නිසි ක්‍රමවේදයක් සකස් කර තබා ගැනීමට අවස්ථාව තිබුණු බව ද කියන ස්ටාලින් මහතා ප්‍රතිඵල ප්‍රමාදය නිසා සිසුන් පීඩාවට පත්වීම සම්බන්ධයෙන් විභාග දෙපාර්තමේන්තුව වග කිව යුතු බව ද සඳහන් කරයි.
2015 උසස් පෙළ ප්‍රතිඵල අනුව විශ්ව විද්‍යාලවලට බඳවා ගැනීම් ආරම්භ වී ඇති බවත්, තමන් අපේක්ෂා කළ  පාඨමාලා සඳහා තේරී පත් නොවූ සිසුන් අනෙකුත් පාඨමාලා සඳහා අයදුම් කිරීමට පෙර දෙවැනි වර ප්‍රතිඵල එන තුරු බලා සිටින බව ද,   මෙවර හොඳ ප්‍රතිඵල අත්කරගෙන ඇත්නම් ප්‍රධාන විෂය ධාරා ඔස්සේ විශ්ව විද්‍යාල ප්‍රවේශයට ඔවුන් සූදානමින් සිටින බව ද, එසේ හෙයින් ප්‍රතිඵල පමා වීම නිසා දෙවැනි වර විභාගයට පෙනී සිටි සිසුන්ට ද දැඩි අසාධාරණයක් වී ඇතැයි ද ස්ටාලින් මහතා කියයි.
 </body>
    <comments>
        <comment>
            <author>ආර්නෝල්ඩ්</author>
            <date>2016-12-27 14:45:44</date>
            <index>0</index>
            <phrase>පුදුම විදියට ප්‍රතිඵල ප්‍රමදයි. මේවා ගැන බලන්න කවුරුවත් නැහැ</phrase>
            <sentiment>UNDEFINED</sentiment>
        </comment>
        <comment>
            <author>අශාන්</author>
            <date>2016-12-27 21:44:33</date>
            <index>1</index>
            <phrase>මෙය සම්පුර්ණයෙන් වැරදි වැඩක්. මේ ළමයින්ට විභාගය දෙපාරක් කරන්න දෙනවා නම් පාඨමාලාව වෙනස් කරන්නත් අවසර දියයුතුයි.</phrase>
            <sentiment>UNDEFINED</sentiment>
        </comment>
        <comment>
            <author>ප්‍රේම්නාත්</author>
            <date>2016-12-27 21:46:53</date>
            <index>2</index>
            <phrase>මේ රටේ කවදද වෙලාවට වැඩක් කළේ?</phrase>
            <sentiment>UNDEFINED</sentiment>
        </comment>
        <comment>
            <author>ගාමිණි</author>
            <date>2016-12-28 03:21:35</date>
            <index>3</index>
            <phrase>අපේ රටේ ළමයින්ගේ වටිනා ජිවිත කාලයෙන් අවුරුදු දෙකක් අපතේ යනවා මේ විභාග ක්‍රමය නිසා. ලන්ඩන් උසස්පෙළ කරන ළමයි ගොඩ! ලෝකල් අයට මඩ!</phrase>
            <sentiment>UNDEFINED</sentiment>
        </comment>
        <comment>
            <author>ආර්.එම්.ආර්. දියඇලගෙදර</author>
            <date>2016-12-28 03:52:58</date>
            <index>4</index>
            <phrase>තාක්ෂණය කෙතරම් දියුණුවුවත් එම වේගයට අප රටේ ඵලදායිතාවය ඉහළනැංවීමට එය යොදාගැනීමට නොහැකිවීමෙන් අධ්‍යාපන අංශයේ පමණක් නොව අනෙකත් අංශවලද ඉතා මන්දගාමීබවක් දක්නට ලැබීම ඉතා කණගාටුදායකය. නිසි අධ්‍යාපනය ලැබීමට සුදුසු කාලය තුළ දරුවන්ට ඒ සඳහා යොමුවිමට නොහැකිවීමෙන් එම දරුවන්ගේ වටිනා කාලය අපතේ යැවීම රටේ සංවර්ධනයට මහත් බාධාවකි. ප්‍රතිඵල ප්‍රමාදවිමට හේතුව ලෙස පෙන්වාදී ඇත්තේ අලුතින් හඳුන්වාදුන් තාක්ෂණ විෂයට අදාලළ ලකුණු ලැබීමේ ප්‍රමාදයක් බව මාධ්‍යයන්හි සඳහන් වුවද ඊට පූර්ව සූදානමන් නොමැතිවීමේ වගකීම විභාග දෙපාර්තමේන්තුවේ වගකීමක් ලෙසයි අප දකින්නේ.</phrase>
            <sentiment>UNDEFINED</sentiment>
        </comment>
    </comments>
</newsArticle>
