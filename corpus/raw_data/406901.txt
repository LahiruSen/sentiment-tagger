<?xml version="1.0" encoding="UTF-8" standalone="yes"?>
<newsArticle>
    <articleId>406901</articleId>
    <title>හග්ගල කොමළිය මලින් බර වෙයි</title>
    <author>මලිෂා ගුණවර්ධන  ජායාරූප බාලක්‍රිෂ්ණන් තිරුඥානම්</author>
    <date>2016 අපේ‍්‍රල් මස 20 12:51:30</date>
    <body>නුවරඑළිය හග්ගල උද්භිත උද්‍යානය මේ දිනවල මලින් හැඩ වී ඇත. නුවරඑළිය, බදුල්ල  මාර්ගයේ මුහුදු මට්ටමින් අඩි 5400 ඉහළින් හග්ගල උද්භිත උද්‍යානය පිහිටයි. දෙසැම්බර්,පෙරවාරි සමයේ සීතලම කාල ගුණයක් පවත්නා හග්ගලට  වසන්තය උදාවන්නේ අප්‍රේල් මාසයේ දීය. වර්ෂ 1861 දී හග්ගල උද්‍යානයේ ආරම්භය විය. වාර්ෂික උෂ්ණත්වය සෙල්සියස් අංශක 16 සිට 30 දක්වා අගයක් ගනී.
සීතා පැහැර ගත් රාවණා හග්ගල ඇයට තෑගි කළ බව ජනප්‍රවාදයේ එන මතයකි. හග්ගල ඇති  මල් වර්ග ගණන දසදහස ඉක්මවයි. වසරකට  පන් ලක්ෂයක් දෙනා  හග්ගලට එති. ඕකිඩ් හා  රෝස මල් වලට  හග්ගල ප්‍රසිද්ධියක් උසුලයි.




        </body>
    <comments>
        <comment>
            <author>ඉනෝකා</author>
            <date>2016-04-20 07:56:04</date>
            <index>0</index>
            <phrase>පිනි ඉහිරුන රෝසමල් වල චමත්කාරය.! දෑස් පිනවන සුන්දර දසුනක්. ඡායාරුප ශිල්පී බාලක්‍රිෂ්ණන් මහතාගේ කැමරා කාචයට හසුවූ මේ අපුරු පින්තුර අපත් සමඟ බෙදා හදා ගත්තාට ඔබට මගෙන් මල් මිටක්.!!!</phrase>
            <sentiment>UNDEFINED</sentiment>
        </comment>
        <comment>
            <author>පියුමි ලක්මාලි</author>
            <date>2016-04-20 17:09:02</date>
            <index>1</index>
            <phrase>නුඹලාට පිපී හිනැහෙන්නට තිබුනේ, ගහටකොලට, සතා සිවුපාවට ආදරය කරන පින්වතුන් ඉන්න දේශයක මිස මෙහෙ නොවෙයි. අපේ රටේ ඉන්න අයට නුඹලාගේ අගයක් නැත.</phrase>
            <sentiment>UNDEFINED</sentiment>
        </comment>
        <comment>
            <author>ලලිත්</author>
            <date>2016-04-21 09:55:53</date>
            <index>2</index>
            <phrase>මේ රුප වල තිබෙන මල් වර්ග බොහොමයක් ඉස්සර අපේ ගෙවතු වලත් තිබුනා. නමුත් කාලයාගේ ඇවෑමෙන් ගෘහණියන්ගේ එම පුරද්ද නැතිවෙලා ගිහින්. සමහර ඩේසි මල් වර්ග වලින් මදුරුවන් වැනි සතුන් පාලනය න්කිරීමත් සිදුවෙනවා. ඉතින් හක්ගල බලල ඒ විදියට තමන්ගේ ගෙවත්තත් අලංකාර කරගන්නවානම් කොයිතරම් අගේද? වෙනත් රටවල උද්භිද උද්‍යාන වල මේ මල් පිපෙන කාලයට පැමිණෙන නරබන්නන්ට මල් වගාව පිළිබඳව එක දින හෝ පැය කිහිපයක කෙටි පාඨමාලා පවා පවත්වනවා.</phrase>
            <sentiment>UNDEFINED</sentiment>
        </comment>
    </comments>
</newsArticle>
